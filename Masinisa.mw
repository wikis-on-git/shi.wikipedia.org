{{Gar amla}}
{{Databox|en=Masinissa}}
[[Afaylu:Tomb of Massinissa 01.jpg|thumb|Amḍl n Masinisa ɣ Dzayr (Gasmi, 2004)]]
'''Masinisa''' iga yan ugllid [[Imaziɣen|amaziɣ]], ig agllid amzwaru n [[Numidya|tgldit n Numidya]]. Ɣ umzwaru iga anssixf n tfidiralit n tqbilit timasiliyin. Dffir n [[Aqṛyan abuniqi wiss sin|uqṛyan abuniqi wiss sin]], isman imasiliyn d imasisiliyn ɣ yat tgldit, tin Numidya. Ilul ɣ -238 immt ɣ -148.

Masinisa iga agllid imqquran g umzruy amaziɣ . ilul g usggʷas n 238 dat n tlalit n lmasiḥ , g tgldit n masin. Iga yadlli argaz idusn. ar ittmaɣ f tmazirt nns ar tigira n tudrt nns. ittwassan s tnka n iysan d ufrag d tayri n tmazirt nns.umi yumz tanbaḍt , yufa masinissa kigan n tmnaḍin n tmazirt nns g ifassn n umddurruy n iruminiyn d iqrtajn. ɛwarin n wattas n imnɣan , ismun timnaḍin ad, ismunt ntn ɣ yat tgldit taxatart. isɣuda masinissa tudrt n ugdud nns. isbuɣla tadamsa n tgldit nns s ussimɣr n ufars n imndi d uzatim d idqqi. issugt inyalkamn imzzizayn akd tmizar yaḍn. anaruz n masinissa: tilelli d tamunt n ifriqya n yizzlmḍ. llig immut g usgg°as 148 bra n uzmz n ɛisa, iskr as agdud ns yan usmḍl imqqurn g tmnadt n yiɣrm n qsstantin. da ttinin ittwassn masinissa amzwaru s wawal nns: <<tafriqt n ifriqiyn>>

Masinisa iga iws n umɣar [[Gaya]] lli yumẓn taqbilt n imasiliyn (Massylii s tlatint). Inkr ɣ tmazirt [[Qaṛṭaj]] lli ibddn d babas Gaya. Ɣ umzwaru n uqryan abuniqi wiss sin, Masinisa yiws Qaṛṭaj ɣ imiɣ nns d [[Sifaks|Ṣifaqs]] agllid n imasisiliyn lli yumẓn tagut n Numidya ([[Dzayr]] ɣilad). Ṣifaqs yiws yadlli i iṛumiyn. Yumẓ Masinisa yat tsrdast n inumidiyn, nttat d kra n taggalin n twisi zɣ Qaṛṭaj. Awtay n Masinisa ur izri 17 n usggʷas lliɣ idru ɣ uqryan ad, irnu tasrdast n Ṣifaqs ɣ usggʷas n -212. Itahl illis n ujiniral aqṛṭaj [[Ṣadṛ Baɛl]].

== Isɣunn ibṛṛaniyn ==

* [https://web.archive.org/web/20051027171851/http://amazighworld.net/history/personalities/massinissa.php Amazighworld.net] 
* {{fr}} [http://www.universalis.fr/corpus2-encyclopedie/117/0/N130731/encyclopedie/NUMIDES.htm Masinissa , yan ugllid anumidi / agzzum z Encyclupidi tamaḍlant]
* {{fr}} [http://www.universalis.fr/corpus2-encyclopedie/117/0/N130731/encyclopedie/NUMIDES.htm Numides / Encyclupidi tamaḍlant (Encyclopédie Universalis)]
* {{fr}} [http://www.universalis.fr/corpus2-encyclopedie/117/0/T229939/encyclopedie/CONSTANTINE.htm Cirta(kustantina) Yan ivrm n numidya/ Encyclupidi tamaḍlant (Encyclopédie Universalis)]

== Tiɣbula ==
{{Aggur:Igllidn imaziɣn}}<references />

[[Taggayt:ⵉⴳⵍⵍⵉⴷⵏ ⵉⵎⴰⵣⵉⵖⵏ]]
