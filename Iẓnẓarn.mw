{{Ismawn mrwasnin/Tin imgradn|Ism=[[Aẓnẓar]]}}
{{Infobox
| abovestyle = background-color: lightgrey;
| headerstyle= background-color: lightgrey;
| subheaderstyle = background-color: lightgrey;
|above = Iẓnẓarn
|subheader2 = '''ⵉⵥⵏⵥⴰⵔⵏ''' ([[taclḥit]])

|image1 =   [[Afaylu:Izenzaren_2009.jpg|250px|center]]
|caption1 = Tarabbut n Iẓnẓarn ɣ yan unmuggar ɣ tmdint n [[Glmim]] usggwas n 2009.

|header1 =Kran lmɛlumat fllasn
|label1 = '''Talallit'''
|data1 = 1969
|label2 = '''Adɣar'''
|data2 = [[Sus|Tamazirt n Sus]]
|label3= '''Tamazirt'''
|data3 = [[Afaylu:Flag of Morocco.svg|18px]] [[Lmɣrib]]
|label4= '''Tutlayt'''
|data4 = [[Taclḥit]]
|label5 = '''Anaw'''
|data5 = [[Taẓnẓart]]
|label6 = '''Tarabbut n'''
|data6 = [[Amarg|Umarg]]

|header20 =Igmamn
|label21 = '''Isuln gis'''
|data21 = Ɛabdlhadi Iggut </br> Musṭafa Caṭir </br> Mulay Ibrahim Ṭṭalbi </br> Muḥammad Ḥanfi </br> Ḥasan Biri </br> Ɛabdrraḥman Barda
|label22 = '''Kkantin gis'''
|data22 = Ɛabdlɛaziz Xams </br> Laḥsn Bufrtal


}}

Tarabbut n '''Iznẓarn''' ( s tifinaɣ : ⵉⵣⵏⵥⴰⵔⵏ nɣd ⵉⵣⵏⵥⴰⵔⵏ ⵉⴳⴳⵓⵜ ) tga yat ɣ tirubba timzwura lli ittyssanin ɣ tmazirt n [[Amṛṛuk|Lmɣrib]] d yad ɣ tilli ittuyẓlayn ɣ igr n uzawan atrar amaziɣ wala [[Amṛṛuk]]i. Mac ur tga yat, rast tfurnt mnnawt yaḍn fint atig uzawan [[Amṛṛuk]]i ɣ isggasn wis idsḍis d amraw ɣ uzgn igguran ɣ tusutin n 1900. Tirubba yad li raysbid tinmmal n uzawan ikkan immaγ f watig n ufgan d tmagit d tusna n Umṛṛuk n tigira n uffaɣ n isrdas n [[Fransa]] d [[Sblyun]] .

D ur d mkli ka tga yat ɣ tmzwura iskrn tamackut ad, maca mkli tzêli tarmitns aylliɣ akk illa mad issaɣn i wanaw ad n umarg (amarg n trubba) taznzârt.

==Talalit==

Nzḍar ad nini mas tmnaway tlalit ns; iɣ nssn mas d tarmiwin zwarnin n trubba zund Laqdam ad ifkan; d imuttutn dranin n tmtti [[Amṛṛuki|tamrukit]] mad yad ffaɣn irumiyn tamazirt. Azmz an aɣ d ggurant tiwtlin mqqurnin yiwin s yan wanaw n tudrt ittuskan f ufuɣ d uzwag. Timizar akw illan brra n tmdint zund idrar nɣ izuɣar ur yakkan tanyaft iggutn ur sul zdârnt ad qqnt isɣawsatn n willi gisnt illan. Yawi uya s ad nkkrn isufuɣn n tawjiwin ar n ttrusn, zund kraygatt imzdi, ɣ wakal yâdn. Akal imzdi tga tmdint d isaragnns uqjirn n tudrt. Ɣin aɣ n nmaggarn nttni zwar, s tarwansn ilmma, d imrdukkutn izdin d tmukrisin n idls, win tpsikulujit, d win usɣawsa amtti. Imukrisn ad akw kkand s tuggtnsn asnara ur inmalan n tnbâdt ur iɣin ad tasi, s tɣarast iɣdmn, timasayin llis bdda ttini gant tins.

Mnid n tmukrisin ad ittguduyn, d usyafa idran s uzwag d tikssâd nnad ittu yan ixfns, tugna d tmagit; frkn tarwa n imzdaɣn ad imzwagn s mas d iqqan ad siggln s kra n tɣarast, tgit asnulfu nɣ tga tamaɣt, mas ttinin aylli isisn ɣ ugunsnsn, igi t taɣamarg, nɣ iga tagudî nɣ tagrzâwt, nɣ ɣas nnan uhu mnid udm iqqjrn n tsrtit tunsîbt. Inmuggur d usyafa ya d tizi lliɣ d ffaɣnt trubba ɣ tsggiwin yâdn ɣ umadâl nɣ Mrruk, iddrn zund anaw ad n waddad, ɣ gan The Beatles, Nas Lɣiwan d tiyyaḍ.

Ddaw uẓazu n ufrak d iẓttiwn n tudrt, sdan iɛzriyn ad s tmatarin mqqurnin kkusan ɣ umuɣ n umarg ttalsn nɣ mu sslidn ayt darsn zund Ahwac d Rraways, asin imassn d ufan ngr ifassnnsn gn it ɣ tayssi nɣ uhu, ssntin ar ttirirn, s wawalnsn d izmuln zdânt tgudîwin ɣ igunsiwn ittutn, ili nsn yudên d waddadnsn mnid tamtti, mnid ixf d mnid timatarin yunfn igiwalnnsn. 

Ɣ iɣladn llasnin n tmdinin mzzîynin n ifus n Umṛṛuk, kran iàzriyn ɣ ia Iggut Abdelhadi, Chater, Boufertel, Aziz Chamekh d wiyyâd swangmn ad skrn yat trabbut, ssaɣn as iznzârn zund iznzârn n tafukt ffaɣn is s zik n umarg n trubba ad snulfun, sgrawln amarg amaziɣ. Mad yad tunan tɣwrît n umarg ɣ tswak n [[Dcayra]] d [[Inzggan]], sffaɣnt tasffift izwarn ɣ usggwas n 1974.

Isǧasn imzwura urarn zund akk imzwura tayri, taɣamarg, atign mqqurnin n tamtti ittnfruruyn mnid nnsn, flan d turarin sul nit mu ttalsn imaraynns ittiggutn kraygatt ass zund :

::''Wad ittmuddun ar ittka tiqbilin wa àla rbbi''
::''a yyi tarat yan lhêrz i tayri tmlk anɣ''
nɣ "wa zzin, anna s tnnit a illan" d "immi hênna ka f rbbiɣ tasa wala wul". 
Maca, ur ikki uzmz yat s iɣ ufan aɣarastn yiwin s tagwit, d tazît, d tnana izdâyn n imedukkutn n tudrt d ixf; kcmn s usarag yadn n umarg d iwaliwn yusin attân, tammara d tawda ittifsun kraygatt ass ɣ ulawn, ɣ tswak ar ttiɣar tg astci ɣ idammn, ɣ tguriwin d tiyt n idinann. Tizwuri n isggwasn 80 aɣ nmaggarn taguri yad zdûn gis turarin ifkan timlsa idusn i tmagit n iznzârn:

::''Ur immut ulgwmâd d is ka ikcm tillas''
::''A tafukt lliɣ a yegmmr ka sul ur illan''
::''Ar nsmulluɣ azrg ur nmmut ur nsul''
::''Ntɣwi zun tɣwi tmurɣi ɣ ignwan ikk lhif akal.''
Tama n tdusi n tguri yusin tagudî d tmmara llid yad isaggwan ɣ tizi yan timatarin mqqurnin n usnulfu atrar ɣ umarg amaziɣ, tlla yat tɣarast n tiyt d uzawan izêlin s trabbut ad. Maca, ur d sul msasan ayt trabbut yat tizi f kra n tɣawsiwin ur nssn, yawi uya s ad tyawskarnt snat trubba : Iznzârn Abdelhadi, d Izenzâren Chamkh. Mad yad tssufɣ kraygatt yat gisnt tisfifin, ifaw mas d Iggut ad izdârn ad ig inzgi ad ikkusu ism n Izenzârn.

==Tisfifin ilan atig==
:::::<big>'''Immi ḥnna'''</big>
::Immi Ḥnna ka f rebbiɣ tasa wala wul
::Nettat aytssun afud ar fllasnt tntal
::Addal-ns ɣ uṣmmiḍ wa tsmṣtr fllaɣ
::Tezḍa tzdmd tagmd ɣ lḥma wala aṣmmiḍ
::Tṣbr i taẓit n baba tcc fllas akuṛay

::Aḥ a baba iɣ tssuggit immi tuqqert aɣ
::Ad ukan tffuɣ amnid nk tasit akuṛay

::Aḥ a yan aygan igigil immi tmmut inna-s
::Iɣamad baba-s ig asmun i tmɣarin
::Iqqand aydl s iɣrban issukn ay-akal
::Allah a rruḥ mrad isa tturit lmayyit
::Ad sul inker ɣ usmḍal yal-n arraw-ns

::Immi ḥnna ka f rbbi ɣ tasa wala wul


:::[[Afaylu:Iggut-εabdlḥadi.JPG|thumb|328x328px|Iggut Ɛbdlhadi ɣ unmuggar]]
:::::<big>'''Izilliḍ'''</big>
::Iggut umedlu ula izillḍ, gutn waggagn ula asmamn
::Iga d umedlu tillas ig d unẓar imttawn
::Aggagn d usman, Ṛṣaṣ, ijiwi iga takat
::Yut axyyam bbint, yut man ǧis ufan
::Mmutn mddn s lɣdrt, igigiln ar ukan allan
::Amṭṭa irmi t umagus, iliḥ matn ittrḥmn
::Aɣaras immnɛa s usennan
::Ammuddu irufa ɣ tmazirt ɣ llan waman
::Izd is iggul wakal ur rasul smɣayn
::Niɣd izd amud a sul ur iran ad nkkern
::A tent iḥsn yan urta luzzant iɣ iferk
::Iɣ luzzant munet labud man iffal
::Attnt iḥsn ljid ɣ lhul iṣbr nit
::Aḥ mla ur igi ṣsber ur sar ijud
::Iɣ d ittarm umalu tiffawin is-d ruḥnt ?
::Ar ad a njud s wawal f uzmz ad nfasrt
::Maf tga sṣabt amaẓuz ig usmam amadaɣ
::Igli wasif adrar iḍalb lbḥr laman
::Iga d lhul ccbayk ng nkknin islman
::Ig leɣdr anmyur ig laman abukaḍ
::Ig uccn amksa ig asn umksa amssaɣ
::Icca uccn amksa tg as tili taɣuyyit
::Argaz igat lmal bulɛaql iga anwwac
::Ig wajbir lknz ig ṭmɛ aɣaras

:::::<big>'''Tillas'''</big>

::Nega butfala nuḍa nili ɣ uɣaras
::Kulu maylan awurz ar fella ti ttakwlen
::A àemdan igdâd iɣ nduy mani ten yuman
::Ur immut ulgwemâd is ka ikcem tillas
::Tafukt lli ɣa igemmer ays sul ur illan
::Ssem iffeɣ algwemâd ikcem k ay anewwac
::Nega takniwin nhul tenni t iyyi nniɣ ak
::Ajj at anɣ akwen najj a tnaqest a takat
::Tillas ad nekka, tiyyâd ad nufa mdint aɣ
::Mamenk s ira ay sfiw a immi warraw nnem
::Nufa d lhêya immut, nufa d laman izug
::Mamenk s ira a tenjemt i tawdiwin a wul
::Làaql iga d lmizan ira ays nsers
::Lhâq d lbâdl iggi nnes aten isemkilil
::Làaql da swingimen sawlen inin aɣ
::Lhâq imdêl t uqarîd ig fellas isemgan
::Wanna yad igan izem gin fellasen tidâf
::Ar asen sɣalen izmuzzâl tissiy asen latêrt
::As nna ten ɣwin luhên gisen tawda s ukuray
::Gen tin ɣ izîtti n uzzal sdusen fellas akerraf
::Mac izem walli t yegan ur issen tasergemt
::Xettad ijran a midden wak wak anɣ
::Yiwi d usemammi n midden taɣlaɣalt
::Trêza yaɣ tudert ittyagas làaql
::Yawi yaɣ ungi n uswingem ilîh aɣ tilili
::Iffu lhâl i wi da aɣ ranin tifawt
::Nsugga isental, nsugga iɣarasen
::Ur nessin man azemz arad aɣ kmlent
::Ibayn aɣ d Rebbi lmendaf urta yumêz
::Afus ɣ ufus ad nefsi ikerrafen

==Iselkamn nbrra==
*[http://www.azawan.com/ azawan amaziɣ]

[[Taggayt:Inaẓurn iclḥiyn]]
