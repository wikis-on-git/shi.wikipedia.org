[[Afaylu:Solar eclipse 1999 4.jpg|thumb|Annay n utrms n tafukt ɣ uzmz ns]]
'''Atrms n tafukt'''<ref>Amawal n tatrgit n Nijer</ref> nɣ '''Afsax n tafukt'''<ref>https://amawal.net/afsax</ref> nɣ '''Attwaɣ n tafukt'''<ref>http://www.amazic.cat/dictionary/eclipsi/ </ref> (s Tasrɣint : كسوف الشمس) iga yan wanaw n utrms azmz nna tlla [[Tafukt|tafukt]] d [[Ayyur|wayyur]] d [[Akal|wakal]] g yan umnid, yili wayyur ingr tafukt d wakal; mayad ad ittajjan ayyur ad iḥbs tifawt f wakal (ar gis ttilint tillas zun d ukan iḍ).
Ur nzzḍaṛ ad niẓaṛ atrms n tafukt abla ig nlla g yan udɣar iẓlin, acku atrms ar ittili ig tlla tafukt d wakal d wayyur g yan umnid, ɣikann ula afgan da isaqquln g tafukt, bac a iẓṛ atrms iqqan-d ad ili g yan umnid d tafukt d wayyur. Ur ad saqquln kullu middn n umaḍal atrms, ar tsaqquln g kra n tmizar tiyyaḍ uhu.

[[File:Geometry of a Total Solar Eclipse.svg|thumb|Tawlaft ar gis ttbayan taɣarast n utrms n tafukt]]
==Annay s twallin==
iqqan-d f ufgan ad ur iẓaṛ atrms n tafukt s twallin-nns waḥdu-tnt, acku ɣik-ad iẓḍaṛ ad as-iddu iẓṛi-nns; g uzmz n utrms n tafukt, ar d-ttkkant tafukt tugt n wanawn n taḍḍangiwin [[Taliktṛamaɣniṭit|taliktṛamaɣniṭitin]]. Taḍḍangiwin ad gant taḍḍangiwin icqqan f iẓṛi n ufgan, zun d ukan :

#'''Iẓnẓaṛn n tafukt :''' Aẓnẓṛ n tafukt ur sgis ikṣuḍ ufgan walu f twallin ns, mac ig ur illi utrms afukan; acku g uzmz n utrms afukan ar d ttigutn iẓnẓaṛn n tafukt s wakal, ig ggutn iẓnẓaṛn ẓḍaṛn ad ssiḍnn tiwallin n ufgan.
#'''Iẓnẓaṛn ddu azggaɣ :''' Anaw-ad n iẓnẓaṛn ar ijddr aẓṭṭa n tiṭṭ n ufgan.
#'''Iẓnẓaṛn nnig (iggi) inibi :'''  Anaw ad n taḍḍangiwin talikṭṛamaɣniṭitin ihrc ula nttan f twallin n ufgan, acku ar isatti didas tugt n tazḍaṛt, mayad a f iẓḍaṛ a ijdr aẓṭṭa n twallin n ufgan.
<gallery mode="packed" heights="160">
File:Eclipsbrilletje.JPG|teft|thumb|Tismaqqalin n wannay n utrms n tafukt
</gallery>

==Anawn n utrms n tafukt==
Atrms n tafukt ur igi yan yan, macc iga tugt n wanawn; nẓḍaṛ ad tn-nbḍu f [[Kkuẓ|kkuẓ]] n wanawn :
#'''Atrms amuttr''' : (s Tanglizt : total eclipse) ar ittili wanaw-ad akud nna d-iruḥ umalu n wayyur s wakal; g uzmz ad ar gis ttbayan taqqaṛiḍt n tafukt.
#'''Atrms buytli : ''' (s Tanglizt : annular eclipse) ar ittili akud-nna yaggug wayyur sg wakal, ur ar issnfay wayyur kullu tifawt n tafukt.
#'''Atrms abṛbuc : ''' (s Tanglizt : hybride eclipse) ar ittili wanaw ad akud-nna nẓṛa sin wanawn lli izwarn n utrms (amuttr d buytli) g kra n idɣarn g wakal iga gisn amuttr, g idɣaṛn yaḍnin iga gisn buytli. Nẓḍaṛ ad nini mas atrms abṛbuc iga tarkkust n sin wanawn imzwwra.
#'''Atrms angzam : ''' (s Tanglizt : partial eclipse) ar ittili akud-nna ur nẓḍar sg wakal ad niẓaṛ kullu taqqaṛiḍt n tafukt, acku amalu n wayyur ar nn-iṭṭaṛ g mani yaḍni (g kra n udɣar nn ibɛɛdn).

==Amawal==
*Tarkkust : mélange
*Taqqaṛiḍt : disque

==Tiɣbula==
[[Taggayt:Akud]]
[[Taggayt:Tasngama]]
[[Taggayt:Tamassant]]
*'''Assuɣl sg Wikipidya tasrɣint : ''' [https://ar.wikipedia.org/wiki/%D9%83%D8%B3%D9%88%D9%81_%D8%A7%D9%84%D8%B4%D9%85%D8%B3 كسوف الشمس]
