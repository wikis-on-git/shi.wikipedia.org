[[Afaylu:Solar eclipse 1999 4.jpg|thumb|Annay n utrms n tafukt ɣ uzmz ns]]
'''Atrms n tafukt'''<ref>Amawal n tatrgit n Nijer</ref> nɣ '''Afsax n tafukt'''<ref>https://amawal.net/afsax</ref> nɣ '''Attwaɣ n tafukt'''<ref>http://www.amazic.cat/dictionary/eclipsi/ </ref> (s Tasrɣint : كسوف الشمس) iga yan wanaw n utrms azmz nna tlla [[Tafukt|tafukt]] d [[Ayyur|wayyur]] d [[Akal|wakal]] g yan umnid, ili wayyur ingr tafukt d wakal; mayad a ittadjan ayyur a iḥbs tifawt f wakal (ar gis ttilint tillas zund ukan iyyḍ).
Ur nzzḍaṛ ad niẓaṛ atrms n tafukt abla ig nlla g yan uḍɣaṛ iẓlin, acku atrms ar ittili ig tlla tafukt d wakal d wayyur g yan umnid, ɣikan ula afgan da isaqquln g tafukt, bac a iẓṛ atrms iqqand a ili g yan umnid d tafukt d wayyur. Ur ad saqquln kullu middn n umaḍal atrms, ar tsaqquln g kra n tmizar tiyyaḍ uhu.

[[File:Geometry of a Total Solar Eclipse.svg|thumb|Tawlaft ar gis ttbayan taɣarast n utrms n tafukt]]
==Annay s twallin==
iqqand f ufgan ad ur iẓaṛ atrms n tafukt s twallin ns waḥdutnt, acku ɣikad izzḍaṛ ad as iddu iẓṛi ns; g uzmz n utrms n tafukt, ard ttkkant tafukt tugt n wanawn n taḍḍangiwin [[Taliktṛamaɣniṭit|taliktṛamaɣniṭitin]]. Taḍḍangiwin ad gant taḍḍangiwin icqqan f iẓṛi n ufgan, zund ukan :

#'''iẓnẓaṛn n tafukt :''' Aẓnẓṛ n tafukt ur sgis ikṣuḍ ufgan walu f twallin ns, mac ig ur illi utrms afukan; acku g uzmz n utrms afukan ard ttigutn iẓnẓaṛn n tafukt s wakal, ig ggutn iẓnẓaṛn nzzḍaṛn ad ssiḍn tiwallin n ufgan.
#'''iẓnẓaṛn ddu azggaɣ :''' Anaw ad n iẓnẓaṛn ar ittḥṛag aẓṭṭa n tiṭṭ n ufgan.
#'''iẓnẓaṛn nnig inibi :'''  Anaw ad n taḍḍangiwin talikṭṛamaɣniṭitin ihrc ula nttan f twallin n ufgan, acku ar isatti didas tugt n tazḍaṛt, mayad af izzḍaṛ a iḥṛg aẓṭṭa n twallin n ufgan.
<gallery mode="packed" heights="160">
File:Eclipsbrilletje.JPG|teft|thumb|Tismaqqalin n wannay n utrms n tafukt
</gallery>

==Anawn n utrms n tafukt==
Atrms n tafukt ur igi yan yan, macc iga tugt n wanawn; nzzḍaṛ atn nbḍu f [[Kkuẓ|kkuẓ]] n wanawn :
#'''Atrms amuttr''' : (s Tanglizt : total eclipse) ar ittili wanaw ad akud nna d iruḥ umalu n wayyur s wakal; g uzmz ad ar gis ttbayan taqqaṛiḍt n tafukt.
#'''Atrms buytli : ''' (s Tanglizt : annular eclipse) ar ittili akud nna ibɛɛd wayyur sg wakal, ur a issnfay wayyur kullu tifawt n tafukt.
#'''Atrms abṛbuc : ''' (s Tanglizt : hybride eclipse) ar ittili wanaw ad akud nna nẓṛa sin wanawn lli izwarn n utrms (amuttr d buytli) g kra n iḍɣaṛn g wakal iga gisn amuttr, g iḍɣaṛn yaḍni iga gisn buytli. Nzzḍaṛ a nini mas atrms abṛbuc iga tarkkust n sin wanawn imzwwra.
#'''Atrms angzam : ''' (s Tanglizt : partial eclipse) ar ittili akud nna ur nzzḍaṛ sg wakal a niẓaṛ kullu taqqaṛiḍt n tafukt, acku amalu n wayyur ar nn iṭṭaṛ g mani yaḍni (g kra n uḍɣaṛ nn ibɛɛdn).

==Amawal==
*Tarkkust : mélange
*Taqqaṛiḍt : disque

==Tiɣbula==
[[Taggayt:Akud]]
[[Taggayt:Tasngama]]
[[Taggayt:Tamassant]]
'''Assuɣl sg Wikipidya tasrɣint : ''' https://ar.wikipedia.org/wiki/%D9%83%D8%B3%D9%88%D9%81_%D8%A7%D9%84%D8%B4%D9%85%D8%B3
