{{Amgrad icqqan}}
[[Afaylu:Nucleus drawing.svg|thumb|175x175px|Yat twlaft n yan rrasm ar aɣ immal manik ayga cckl n ufrḍis akimyan]]
'''Afrḍis akimyan''' nɣ '''Afrdis akruran''' (s [[Tutlayt Tafransist|tfransist]]: ''élément chimique'') iga tagrumma n [[Ablkim|iblkimn]] (atoms) ttuẓlaynin s yan wuṭṭun imdn n [[Apruṭun|ipruṭunn]] ɣ [[Tuẓẓumt n ublkim|tuẓẓmt]] nnsn. Uṭṭun ad, ar tt nttara s ''Z'', ar as nttini ''[[uṭṭun ablkiman]]'' n ufrdis akruran. Ar ttuswttant, ɣ tilawt, tɣariwin tikruranin n iblkimn s tuẓka nnsn talikṭrunant iqqnn s wuṭṭun n ipruṭunn n tuẓẓumt nnsn, aynna yakkan mas d iblkimn aksulnin ɣ wuṭṭun ablkiman ar asn ttiksilnt tɣariwin tikruranin. Ɣ unmgal, ẓḍarn iblkimn n ufrdis akruran igan yan ad ilin yan wuṭṭun imzarayn n [[Wp/tzm/Anuṭrun|inuṭrunn]] ɣ tuẓẓumt nnsn, ar asn nttini ɣ waddad ad ''iẓutupn''.

[[Ahidrujin]], [[akarbun]], [[aẓut]], [[uksijin]], [[uzzal]], [[anas]], [[aẓrf]], [[urɣ]], atg. gan ifrdisn ikrurann. Ku yan gisn ar ittugnsas s yat tngalt takrurant: H, C, N, O, F, Cu, Ag, Au, atg. S umata, ttyufan ar ɣassa 118 n ifrdisn ikrurann, zɣ wuṭṭun ablkiman 1 ar 118. Gisn 94 n ifrdisn ttusmagin f wakal ɣ wammas agaman, ilin 80 darsn s tdrsi yan uẓutup izgan (lan akk ifrdisn ad yan wuṭṭun ablkiman imẓẓiyn f nɣ igda 82 abla ifrdisn 43 d 61).

Ɣiyn ifrdisn ikrurann ad munn ɣ tizi n imyaggatn ikrurann ssilɣn yat tartalla n wuddisn ikrurann. Aman, s umdya, gan tayafut n tamunt n wuksijin d uhidrujin, aynna aɣ yakkan afnuz bu tnfalit takrurant H<small>2</small>O — sin iblkimn n uhidrujin d yan n wuksijin. Iẓḍar uhidrujin d wuksijin, ɣ tfadiwin timhlanin myallanin, ad d-fkn uddisn myallanin, zund ubiruksid n uhidrujin nɣ d aman ittsuksijinin lanin tanfalit H<small>2</small>O<small>2</small> — sin iblkimn n uhidrujin d sin n wuksijin. Ɣ unmgal, ku uddis akruran iɣy ad iry ig ifrdisn imyallan. Aman, s umdya, ẓḍarn ad ttuliktrulizan s wuksijin d uhidrujin. Da nttini i tanga tazdgant, yulɣn s iblkimn n ufrdis akruran igan yan,tafkka tafrart. Tamggarut ad ur yallfus ad try s ifrdisn myallanin. Aya as nsmziriy gr tfkka tafrart d ufrdis akruran. S umdya, uksijin iga afrdis akruran, macc urrig nna nssn akkʷ d nna mi nttini ɣ wawal n ku ass ''uksijin'' hat tafkka tafrart ayd iga, ig yism nns unɣid ''asinuksijin'', ar t-nsnfali s O<small>2</small>, bac ad imyilli d wuẓun bu tnfalit O<small>3</small>, igan altu tafkka tafrart; uẓun d usinuksijin gan anawn isnfliḍnann n ufrdis uksijin. Addad alugnan n yan ufrdis akruran iga-t waddad n tfkka tafrart mi tga tnfalit (Enthalpi) tanawayt n ussilɣ tanlmaḍt-akkʷ ɣ tfadiwin timagnutin n uzɣal d ussikl, igdan 0 s umsasa.

Ur yallfus ad infl ufrdis akruran s yan ufrdis yaḍn s umyagga akruran, amyagga awẓman ittusmman ammskl awẓman day ad iẓḍarn ad ig isnfl ad. Asnml ad isnfalit tikklt tamzwarut umskrura afransis [[Lavoisir]] ɣ 1789,.

== Ismawn ==
Ɣ 2011, tdggi tamunt tagraɣlant n tkrura tazddagt d tmsnast (UICPA) ismawn s tnglizt d iniglan ikruranen igraɣlanen n 112 n ifrdisn imzwura (s unmala n wuṭṭun awblkim)<ref> [http://old.iupac.org/reports/periodic_table/IUPAC_Periodic_Table-21Jan11.pdf ''IUPAC Periodic Table of the Elements''] - Taflwit tawalant n ifrdisn, z dar l'IUPAC (21 innayr 2011). 9 bṛayr 2016.</ref>. Ɣ 31 mayu n 2012, ismma UICPA sin ifrdisn yaḍn, aflirubyum Fl d ulibirmuryum Lv (uṭṭun 114 d 116)<ref>'''<small>( en )</small>''' [http://www.iupac.org/news/news-detail/article/element-114-is-named-flerovium-and-element-116-is-named-livermorium.html ''Element 114 is Named Flerovium and Element 116 is Named Livermorium'']</ref>. Ɣ 31 dujanbir n 2015 issuded UICPA inniy n kkuẓ n ifrdisn yaḍn, win wuṭṭunen iwblkimn 113, 115, 117 d 118, mac ur asn ifki kra n yismawn igguran. Mac ar ttwannan s yismawn imaddasn iran ad infl ad day asn ttustayn yismawn, ad tn igan d unutryum (Uut), ununbuntyum (Uuv), ununsatyum (Uus) d ununuktyum (Uuo)[6], mac umẓn ismawn nnsn igguran ɣ 28 nuwanbir n 2016, s uzrak anihunyum (Nh), amuskubyum (Mc), atinis (Ts) d uganisun (Og)<ref>'''<small>( en )</small>''' [http://iupac.org/iupac-announces-the-names-of-the-elements-113-115-117-and-118/ Elements 113, 115, 117, and 118 are now formally named nihonium (Nh), moscovium (Mc), tennessine (Ts), and oganesson (Og)] 30-11-2016.</ref>.

== Taflwit tazdawant n ifrḍisn ==
Ɣ [[takimit]], '''Taflwit n usudr azdawan n ifrḍisn ikimayn'''<ref>'''<small>( shi )</small>''' [https://asmuzzegh.wordpress.com/2015/05/18/amawal-n-takrura/ Amawal n takrura (Takimit) n Taclḥit] <small>- PDF</small></ref> (s [[Tutlayt Tafransist|tfransist]]: Tableau périodique des éléments, s [[Tutlayt Tanglizt|tanglizt]]: Periodic table) mi nttini ula '''Taflwit n Mendeleïev''', tga yat tflwit nna ɣ llan akk [[Afrḍis akimyan|ifrḍisn ikimayn]], ttuygaddan s umḍam ublkam nnsn zɣ way-mẓẓiyn s way-mqqurn, d ttuygaddan ula s [[tuẓkiwt talikṭrunant]] nnsn, nna ḍffrnt tfrisin nnsn tikruranin<ref>'''<small>( fr )</small>''' Asuɣl n umgrad : [[:fr:Tableau_périodique_des_éléments|Tableau périodique des éléments :: Wikipidya tafransist]]</ref>.

Taflwit ad ad igan talli akk ittuysxdamn ɣ igr amassan, skrn kigan n id butussna d imassan tflwitin yaḍn smunn gis ifrḍisn ikimayn. Macc ɣwad a bahra illan d walli bahra sxdamn middn.
{{Taflwit tazdawant n ifrḍisn}}

== Tiɣbula ==
<references />
[[Taggayt:Tamassant]]
{{Aggur:Timassanin/Tazdart}}
