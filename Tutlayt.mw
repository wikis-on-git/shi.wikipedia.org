[[Afaylu:Les familles de langues sans legende.png|right|500px|thumb|Tutlayin s tiwja nnsnt ɣ umaḍlan:
{| border="0" style="background-color:transparent;"
| valign="top" width="25%" |
{{ammal|#ffff00|[[Tutlayin tifrusyawiyin|Tifrusyawiyin]]}}
{{ammal|#ffa500|[[Langues nigéro-congolaises|Nigéro-congolaises]]}}
{{ammal|#ffd700|[[Langues nilo-sahariennes|Nilo-sahariennes]]}}
{{ammal|#daa520|[[Langues khoïsan|Khoïsan]]}}
{{ammal|#7cfc00|[[Langues indo-européennes|Indo-européennes]]}}
| valign="top" width="25%" |
{{ammal|#90ee90|[[Langues caucasiennes|Caucasiennes]]}}
{{ammal|#9acd32|[[Langues altaïques|Altaïques]]}}
{{ammal|#32cd32|[[Langues ouraliennes|Ouraliennes]]}}
{{ammal|#00fa9a|[[Langues dravidiennes|Dravidiennes]]}}
{{ammal|#ff6347|[[Langues sino-tibétaines|Sino-tibétaines]]}}
| valign="top" width="25%" |
{{ammal|#f08080|[[Langues austroasiatiques|Austroasiatiques]]}}
{{ammal|#ffc0cb|[[Langues austronésiennes|Austronésiennes]]}}
{{ammal|#da70d6|[[Langues pama-nyungan|Pama-nyungan]]}}
{{ammal|#ee82ee|[[Langues papoues|Papoues]]}}
{{ammal|#e6e6fa|[[Langues Tai-Kadai|Tai-Kadai]]}}
| valign="top" width="25%" |
{{ammal|#add8e6|[[Langues amérindiennes|Amérindiennes]]}}
{{ammal|#00bfff|[[Langues na-dené|Na-dené]]}}
{{ammal|#e0ffff|[[Langues eskimo-aléoutes|Eskimo-aléoutes]]}}
{{ammal|#dddddd|[[Isolat (linguistique)|Isolat]]}}
|}]]
'''Tutlayt''' (amagut: tutlayin) nɣ d ''ils (amagut: alsiwn)'', tga tamunt n iwaliwn lli s ar ttnyalkamn middn gratsn, ar sis immal yan i yan mad ira ad t yini. Kraygat yan dars tutlayt nns taymmat, nɣ d ils nns amzwaru; awal lli mi issflid zɣ alliɣ d bḥḥṛa ilul, awal lli sis tsawal mas d babas d aytmas.

Iwaliwn ad n tutlayt ar nttiri ad sisn nssisfiw i wiyyaḍ mad nra d mad ur nri, niri gisn ad asn ssfldn, skrn sisn niɣ tn uznn i wayyaḍ. Kraygat tarabbut n midn ar darsn tettili yat tutlayt lli kullu ttrmasn ar sis ttaran d ar sis ttmsawaln gratsn.

== Tutlayin ddrnin d tid mmutnin ==
Tutlayt iddrn tga tt tutlayt lli s ttnyalkamn middn mi tga tutlayt nnsn taymmat, swa s tmiwant (=awal ka) nɣ s tirra, Iẓḍiṛn ula winna mi ur tgi tutlayt taymmat ad tt lmdn.

Tutlayt immutn tga tt tutlayt nna sul ur ssmrasn middn gratsn s tmiwant ula s tirra, d ur sul tgi tutlayt taymmatt dar awd yan, macc ar tt sul ssmrasn ɣ kra n igran drusnin zun d asgd, [[Tutlayt Talatint|Talatint]] d [[Tutlayt Taqubṭit|Tqubṭit]] s umdya. Aynna ittajjan kra n mddn ad snyifn ad as ttinin tutlayt tazaykut. Tussna n tutlayin tizaykutin, s twisi ɣ uzraw n iḍrisn iqburn, tla tawuri slawann akkʷ ɣ tsnilst tamzrayt mknna tt tla ula ɣ umzruy d iẓlan nns dids izdin. [[Tutlayt Talatint|Talatint]] d s[[Tutlayt Tagrikt|Tgrikt tazaykut]] gant  tutlayin mmutnin macc lant atig mqqurn ɣ tdlsa tutrimt. 

Iẓḍaṛ ad tili tlslalit (ad daɣ turri s tudrt) i tutlayin mmutnin, zun d mk lli ijṛan i [[Tutlayt Taɛibrit|Tɛibrit]] lli tt inn yadlli ikkan tmmut, ur ar tt ssmrasn wudayn ɣ tudrt nnsn takuyast, amr ɣ usgd. 

==azal n tutlayt==
Tutlayt ad aɣ igan d [[afgan|ufgan]], nttat a s ar [[anyalkam|ttnyilkimn]] middn. iɣ nlmd yat tutlayt, ar nttamẓ yan ungraw uddis n tguriwin, tuṣkiwt, d [[tajṛṛumt|tjṛṛumt]], aynna aɣ ittajjan ad nttnyilkim d wiyyaḍ s yat tɣarast itturmasn. 
Tugtt n middn ar asn d tettacka tutlayt s yat tɣarast tagamant. ar nttlmad man imk s nttnyilkim dat ad niẓḍiṛ ad nsawal, kra s ar nttimɣur ar nttafa tiɣarasin s ntturar s tutlayt fad ad nṣku m'ad nra ad t nini s tguriwin d twinas tuddisin. ur ibidd [[anyalkam|unyalkam]] ɣar f tutlayt, macc ammaẓ n kra n tutlayt ar ittaws kigan ɣ tmhlt n unyalkam. aya iga yan zɣ isragn ggutnin nna ittajjan tutlayt ad dars yili wazal axatar. <ref name="imghri-amazigh">'''(S Tmaziɣt tanawayt)''' [https://imghri-amazigh.blogspot.com/2022/06/Azal%20n%20tutlayt%20g%20tudrt%20n%20ufgan.html Azal n tutlayt g tudrt n ufgan], imɣri amaziɣ, ittufsar 16 yunyu 2022.</ref>

===Azal n tutlayt ɣ tdlsa d wamun===
Ar aɣ tettaws tutlayt ad nsnfali tiwngimin d isyafatn nnɣ, aya iẓli ɣar s [[Afgan|ufgan]] acku tga yat tmamkt n usnfali n twngimin d [[Tamyurt|tmyurin]] ɣ ugns n [[Tadlsa|tdlsiwin]] d [[Amun|wamunn]] mzaraynin.
s ulmmud n kra n [[tutlayt tabṛṛaniyt]], nẓḍaṛ ad nrms tiwngimin nna s iẓḍaṛ ad tnt naḥya f tin tdlsa d wamun nnɣ. nẓḍaṛ ad nlmd timyurin d man imk s ttmyaggan mddn ɣ kra n wamun. da tettaws tutlayt ɣ uḥṭṭu n tdlsiwin, ar aɣ tettajja awd ad nssn uggar f wiyyaḍ, ndru disn tiwngimin nnɣ.<ref name="imghri-amazigh"/>

===azal n tutlayt ɣ tsbbabt===
Ur illi m'ad d igadda wazal n tutlayt ɣ yigr n [[Tasbbabt|tsbbabt]]. Iɣ ur nssmris tutlayt ɣ yigr ad, ur nenni ad nbḍu tiwngimin nssimɣur tnt uggar. Ig iyt almmud n kra n [[tutlayt tabṛṛaniyt]] nna s nẓḍaṛ ad nbḍu tiwngimin nnɣ d middn n [[Tamazirt|tmizar]] yaḍnin, nɣ d ad ka nlmd manik nssmras tutlayt nnɣ bac ad nssimɣur tigmiḍi n udggi nnɣ ɣ kra n tmlilit n twuri, nɣ d ad nmsawaḍ d wiyyaḍ ɣ [[Ammakn n unyalkam anamun|wammakn n unyalkam anamun]].<ref name="imghri-amazigh"/>

===Azal n tutlayt i tnflit tanimant===
Middn akkʷ ar ttlmadn ad sawaln ɣ tfrkiwin mzaraynin, tẓḍaṛ trarit n taynit s kra n [[abijju|ubijju]] manakʷ rad issnti assmrs n tutlayt ad tg tamatart f mank s ittbuɣlu. macc aya ur da ittusnis ɣar f [[abijju|ibijjutn]], ar ittusnis ula f [[tazzant|tazzanin]] ttlmadnin kra n tutlayt tiss snat ɣ [[tinlml]] bla n talli sawaln ɣ tgʷmma nnsn, imtrag ttlmadnin kra n tutlayt tiss snat, nɣ d winna mu tjla tutlayt s kra n tmntilt mknna tra tg tt, irin ad tt id ssurrin.<ref name="imghri-amazigh"/> 

===Azal n tutlayt i unyalkam udmawan===
Mqqar kigan n unyalkam anfgan ur illi s [[awal|wawal]] -nẓḍaṛ ad nsslkm tiktiwin d isyafatn nnɣ ɣar s imussutn d tfras nnɣ-, macc tutlayt tla azal mqqurn ɣ unyalkam udmawan. ig iyt anyalkam d imddukkal, asmun, tasmunt, nɣ tawja, iqqan d ad tili yat tutlayt nna aɣ ismunn bac ad yili yan umyagga idusn.<ref name="imghri-amazigh"/>

==Tiɣbula : ==
{{Tazddart n waggur |Tutlayt |Taɣrma}}
[[Taggayt:Tutlayin]]
