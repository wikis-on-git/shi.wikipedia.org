[[Afaylu:La Taskiwin, danse martiale du Haut-Atlas occidental - patrimoine immatériel.ogg|vignette|'''ahyyaḍ''']]
ur igi yan [[Aḥwac|uḥwac]], iga uhyyaḍ mnnaw iḥwacn, illa uhyyaḍ n iḥaḥan, ili uhyyaḍ n awluẓ, ili uhyyaḍ n uzaɣar n tznit, d uhyyaḍ n taskiwin, tili yat trabbut ismrksn ngr taḍṣa d tunnunt d uḥwac, tga s ism ihyyaḍn, tarabbut lli ittawssann s wassaɣ n tarwa n sidi ḥmad umusa.

  iɣ nna ahyyaḍ nra s wawal yan wanaw n uḥwac illan g (awluẓ - iḥaḥan -tiznit - ida uknsus) d iẓḍaṛ a ili ɣ idɣarn yaḍn g sus.

  ili yan wanaw n uẓawan illan g uḥwac n taskiwin lli nbdr, ittawssan s imussutn nns sis iẓlin d uẓawan nns, ar as tt inin ahyyaḍ n taskiwin.

  ur nssn mani twala tawaltt ad n uhyyaḍ g umawal amaziɣ, is iga assaɣ n ufgan niɣ ism n udɣar niɣ win kra imiss. macc tawalt ad tzdi ixf nns d uggar d irgazn lli itt ilin ɣ trubba willi ismrksn ngr taḍṣa d tunnunt awd aḥwac, ig wassaɣ n ku yan gisn ahyyaḍ, iga uḥwac n ihyyaḍn aḥwac bahra yutn s iẓuṛan ɣ umzruy, aḥwac  ad illa g uzaɣar n tznit zɣ wahli n tasutin, ilaq a ig uẓuṛ nns amzwaru azaɣar n tznit, macc kra imrzutn yaḍnin ar tt inin, mas d ikka uḥwac n ihyyaḍn tamazirt n iḥaḥan, gn iḥaḥan aẓuṛ izwarn n uḥwac ad, immuddu s uzaɣar n tznit g umzwaru n tasut mrawt d kkuẓ ahijri, tigira n tasut tis ttẓa n tlalit, lliɣ tlkm tnbaḍt n umɣar (agilul iḥiḥi) azaɣar n sus ngr (1314 h -1896 t) d (1318 h - 1900 t). lliɣ tt inn ikka umɣar ad iḥml bahra aḥwac d iwiz, ikka tt inn ar isffuglu s uḥwac ɣ wakud n imnɣi, iɣ dars munn imɣarn d imnayn d inmɣuṛn n tqbilin, lli issutln i tiznit. macc aẓuṛ n uhyyaḍ n awluẓ ifss fllas umzruy ur issn yan mani igan aẓuṛ nns amzwaru.

  iga  uhyyaḍ aḥwac lli illan ɣ kigan n tmnaḍin n sus, ar ti tt ḥuwcn irgazn, ar gis kkatn allun ar smurign ili dis lɛwwad d nnaqus, ili uhyyaḍ ɣ illa wallun ur gis illi umarg.

[[Taggayt:Amgrad ixṣṣa t ad itwikifya]]
