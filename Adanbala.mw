{{Amgrad icqqan}}
{{Databox|fr=Jupiter (planète)}}
[[Afaylu:Jupiter by Cassini-Huygens.jpg|thumb|Adanbala]]
'''Jubitir''' nɣ '''Jupitir''' nɣ '''Adanbala''' ([[File:Jupiter symbol (fixed width).svg|16px|♃]]) iga yan umtiwg lli kullu imqqurn ɣ [[Angraw anafuk|unagraw anafuk]], s ubddur imqqurn s 2,5 f imtiwgn ann iɣaman munn, macc ar ittɣama iga ɣar yan zzɣ ifḍ ɣ ubddur n [[Tafukt|tfukt]].

Amtiwg n Udanbala iga amtiwg lli bahra immrwasn d tfukt ɣ tnɣa nns. waxxa txṣṣa tuqqna ns n uhidrujin a ttimɣur s 75 n tkklit f ma ttga ɣilad afad ad ig itri, d ixṣṣa a yimɣut ɣar s 13 n tkklit i ujdr n udyutiryum afad ad ig aguzzal admman.

== Tigniwt ==
Ar ittnnḍ udanbala uggar n kra igat amtiwg yaḍni, s umntil n wannḍ ad ar ttilin kra n ijawwan iggutn ɣ tsna nns, d maya d a immntiln ɣ uddnki n n tigniwt zzɣ tasgiwin ku tasga tṭṭaf aklu nns. zund tandiwin d ijawwan inmgaln n ijawwan ilɣuɣn.

== Ayyurn ==
Iṭṭaf umtiwg n udanbala azwil n ayyurn i kullu imqqurn ɣ unagraw nɣ ar lkkmn ar 79 n wayyur macc mẓẓin kigan abla kkuẓ ad igan ayyurn imqqurn assaɣ nnsn: galilu - uṛuba - janimid - kalistu, d iga janimid ayyur amqqran kullu ɣ unagraw anafuk d ittugr akk° amtiwg n uzwaq.

=== Ayyurn igaliliyn ===
Ɣ 1610, yufa [[Galilyu Galili|Galili]] kkuẓ n iyyurn mqqurnin ittdwwarn f Jubitir. Ismma asn "Imtiwgn imidisiyn" fad ad yall ssiɛr i igldunn n twja n Midisis. Tga tuniẓt akk iwzarn n kra n wayyur yaḍn ur igi win Akal. Ganimid iga ayyur akk mqqur ɣ ubddur anafuk, iṭṭaf 5 262 km ɣ waqqa. Caliṣṭu, iṭṭaf 4 821 km, illa ɣunct n [[Mirkur|Azwaq]]. Iyu d Urupa ṭṭafn yat tiddi irwasn i tin [[Ayyur (amtiwg)|Wayyur n wakal]]. Ayyur wiss smmus iga t Amalṭi, tiddi nns ur tzri 262 km. Kraḍ ɣ wayyurn ad igaliliyn (Iyu, Urupa d Ganimid) qrrbn bahra i Jubitir.

== Tamdayt ==
Iga udanbala tafgga tiss kkuẓt immu iggut usmrqqi nns ɣ ignwan nnɣ ffir n tafukt d wayyur d umaḍan, d ittuẓḍaṛ a ittuẓṛa ɣ ḍyyḍ.

== Tanɣa ==
Ar iddnkay umtiwg n udanbala zzɣ tangiwin imaslakn d imṭṭi (ablulu), d ur iṭṭaf tasna.

== Taduli ==
Ahidrujin igan imṭṭi nttan ad igan amnhaḍ f igr amqqran n umtiwg ad, idusn s mraw n tikkal f wakal, d udwas n usfaylu amɣnaḍisan idusn s ma ilkkmn ar 20.000 n tkklit f asfaylu n wakal.

== Wul ==
Ar ittuɣal mas iṭṭaf udanbala adasil imnẓi, d uddnkay n ul ur bahra igi amnɣud, d ur ittussan mas iga imṭṭi nɣd iqqur, macc ar ittuɣal mas iqqur.
[[Taggayt:Angraw anafuk]]
[[Taggayt:Tasengama]]
[[Taggayt:Tamassant n-itran]]
