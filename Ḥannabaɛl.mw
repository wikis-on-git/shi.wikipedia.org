{{Databox}}'''Ḥannabaɛl''' (Hǎnnibal Barca, 247 qbl talalit– ? 183/2/1 qbl talalit), ikka-t-inn iga yan umɣar n wawank d yan ujiniṛal igan aqrṭaj. Ikka-t-inn iga acngu n tgduda taṛumit akkʷ imqqurn.

Ḥannabaɛl, ittyawssan bahra s aylli iskr ɣ ammas n [[Imnɣi Abuniq wis-sin|yimnɣi Abuniq wis-sin]]. Izzigz s yat tsrdast zɣ Ibiriya isaka-tn iggi n yidrarn Ibṛansiyn d yidrarn n Walb ar agafa n [[Ṭalyan]] ɣilli ɣ inra Iṛumiyn ammas n yan usddiy n yinaɣan. Ammas n yimnɣi n [[Cannae]], ikka f tsrdast n Iṛumiyn akkʷ darsn ixatrn ɣ umzruy nnsn; inra-tn yan s yan. 

Tasrdast n Iṛumiyn ɣ Cannae, tlkm akud-ann attayn n 16 legions d tmuttrt n 86,000 urgaz. Uggar n 80% ɣ tsrdast ad; illa zgitsn mayd ittunɣan yili zgitsn mayd ittyukrafn, ilin daɣ zɣ gitsn yan mnnaw ɣ yimɣarn nnsn. Ḥannabaɛl, ihḍa yat tsrdast ɣ ammas n [[Ṭṭalyan|Ṭalyan]] i mnnaw yisggʷasn. Ɣ unggaru, tsnnukma-t yat tukkya taṛumit ɣ [[Tafriqt n ugafa|Tfriqt Ugafa]] ad yurri s [[Qrṭaj]]. Ittrẓa gis, zzugn-t Iṛumiyn bṛṛa n Qrṭaj bzziz nns.

Iddr ɣ usarag n Seleucid, isqnɛa ɣinn agllid-nns ad immaɣ mgal [[Roma|Ṛuma]]. Maccan lliɣ ittrẓa ɣ yan yimnɣi n yill, irwl Hannibaal s ammas n usarag n Bithynian. Ukan, lliɣ as-nnan Iṛumiyn ad isrs yimrign<ref>Amrig ad igan sslaḥ (amagut nns imrign)</ref> nns s yat tklit, inɣa ixf-nns ɣ lḥin.

Ar ittyawḥsab Hannibaal f yikumanḍarn n lɛṣkr akkʷ xatrnin. Amussnaw n umzruy n military Ayrault Dodge, iga-as yat twal s yism ''"baba-s n [[tstratijit]]"'' acku mqqar iga acngu n Ṛuma akkʷ imqqurn ɣ akud-ann, kkan-t-inn ar dars ttagʷmn Iṛumiyn tiwngimin n lɛṣkr d ar tn-ssnɣaln.

== Tuddma n umcwaṛ ==
Ibba-s n Hannibaal, [[Hamilcar]], ikka-t-inn iga akumanḍar n tisrdasin n Iqrṭajiniyn tigira n [[umnɣi Abuniq amzwaru]]. Lliɣ tettrẓa Qrṭaj ɣ umnɣi, ibbi Hamilcar ill afad ad islk tiqbilin n ɣayda mi ttinin ɣ ass-a [[Ṣbanya]].

== Tiɣbula ==
<references />
{{Amud}}
