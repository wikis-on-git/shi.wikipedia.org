Hannabaal (Hǎnnibal Barca, 247 qbl talalit– ? 183/2/1 qbl talalit), ikka-t-inn iga yan umɣar n wawank d yan ujiniṛal igan aqrṭaj. Ikka-t-inn iga acngu n tgduda taṛumit akkʷ ixatrn.

Hannabaal, ittyawssan bahra s aylli iskr ɣ ammas n [[yimnɣi Abuniq wis-sin]]. Izzigz s yat tsrdast zɣ Ibiriya isaka-tn iggi n yidrarn Ibṛansiyen d yidrarn n Walb ar agafa n [[Ṭalyan]] ɣilli ɣ inra Iṛumiyn ammas n yan usddy n yinaɣan. Ammas n yimnɣi n [[Cannae]], ikka f tsrdast n Iṛumiyn akkʷ darsn ixatrn ɣ umzruy-nnsn; inra-tn yan s yan. 

Tasrdast n Iṛumiyn ɣ Cannae, tlkm akud-ann attayn n 16 legions d tmuttrt n 86,000 urgaz. Uggar n 80% ɣ tsrdast-ad; illa gisn mayd ittunɣan yili gisn mayd ittyukrafn, ilin daɣ zɣ gitsn yan mnnaw ɣ yimɣarn-nnsen. Hannabaal, ihḍa yat tsrdast ɣ ammas n Ṭalyan i mnnaw yisggʷasn. Ɣ unggaru, tsnnukma-t yat tukkya taṛumit ɣ Tfriqt Ugafa ad yurri s [[Qrṭaj]]. Ittrẓa gis, zzugn-t Iṛumiyn bṛṛa n Qrṭaj bzziz-nns.

Iddr ɣ usarag n Seleucid, isqnɛa ɣinn agllid-nns ad immaɣ mgal [[Roma|Ṛuma]]. Maccan lliɣ ittrẓa ɣ yan yimnɣi n yill, irwl Hannibaal s ammas n usarag n Bithynian. Ukan, lliɣ as-nnan Iṛumiyn ad isrs weapons-nns s yat tklit, inɣa ixf-nns ɣ lḥin.
Ar ittyawḥsab Hannibaal f yikumanḍarn n military akkʷ xatrnin. Amussnaw n umzruy n military Ayrault Dodge, iga-as yat twal s yism "baba-s n [[tstratijit]]" acku mqqar iga acngu n Ṛuma akkʷ imqqurn ɣ akud-ann, kkan-t-inn ar dar-s ttagʷmn Iṛumiyn tiwngimin n military d ar tn-ssnɣaln.

== Early Career ==
Ibba-s n Hannibaal, [[Hamilcar]], ikka-t-inn iga akumanḍar n forces n Iqrṭajiniyn tigira n [[umnɣi Abuniq amzwaru]]. Lliɣ tettrẓa Qrṭaj ɣ umnɣi, ibbi Hamilcar ill afad ad islk tiqbilin n ɣayda mi ttinin ɣ ass-a [[Ṣbanya]].
