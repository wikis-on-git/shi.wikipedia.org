'''NBA''' nɣ '''Nba Saɣru''' (ism nns n tidt: '''Mbark u Lɛṛbi'''), ilul ass n 9 cutanbir 1982 ɣ [[Mllab]] ɣ [[Asammr|Usammr]] ɣ tmazirt n [[Lmɣrib]], iga amgay d umɣnnj amɣribi isawaln s [[Tutlayt Tamaziɣt n Waṭlas anammas|tmaziɣt]]. Iga ṛṛays d umkras n trabbut n [[Aẓawan amaziɣ|uẓawan amaziɣ]] [[Iman n Saɣru|Saɣru Band]]. Ittyussan s kigan n tzlatin zun d: ''Muḥa, Gra d ifassn, Ulac smaḥ ulac, Aws iyi i tala'' d ''Tabrat i Ubama.'' Yiwi tasmɣurt n umarg amaziɣ ɣ 2010 zdar [[Asinag Agldan n Tussna Tamaziɣt|Usinag agldan n tussna tamaziɣt]].<ref name=":0">[https://fr.allafrica.com/stories/201501210865.html Maroc: Adrar rend hommage à Saghru Band et à Mustapha Tamazight]</ref>

== Tudrt nns ==
Ilul NBA ass n 9 cutanbir 1982 ɣ Mllab, yat tmazirt mẓẓin ɣ tmnaḍt n [[Rracidiya|Ṛṛacidya]] ɣ Usammr ɣ tmazirt n [[Lmɣrib]]. Iga amgay d umɣnnj amɣribi amaziɣ.

Lliɣ yumẓ NBA adiplum nns ɣ uzrf d tskla tafṛansist, yufa nn agayyu nns ɣ ccumaj, ayann ad t yujjan ad nn ig tuggas nns bac ad afk yan unfus amaynu i umarg n Usammr. Iga amɣnnj d ugitarist, ar ittirir ma ɣ iswingim war tkṣṣaḍ aylliɣ d yurri iga zun d iɣ tnnit « afrak n ugdud »<ref>Jacopo Granci, « Amun Style ou le foisonnement de la musique amazighe engagée dans le Sud-Est » 21 nuwanbir 2016</ref>

Yufa Mbark u Lɛṛbi ixf nns ɣ tẓuṛi zɣ tmẓi nns, imyar yadlli ar isflid i umarg [[Lqbayl|aqbayli]] zun d win [[Idir]], Ulahlu, [[Maɛṭub Lunas|Maɛṭub Luns]]. Ibda ar ittirir d imdukkal nns ɣ usinan nɣ ɣ imussutn n tmsmunin tidlsann.

Iɣra Mbark tɣuriwin inafllatn ɣ tsdawit n [[Mknas]] nna ɣ yumẓ adiplum n turagt ɣ uzrf, d wiss sin ɣ tskla tafṛansist ɣ tsdawit n [[Rracidiya|Ṛṛacidya]].

Iknna ibda tɣri ɣ tsdawit n Mknas, ikcm d ayt [[Amussu adlsan amaziɣ|umussu adlsan amaziɣ]] nna ittdafaɛn f tmagit tamaziɣt n [[Tafriqt n ugafa|Tfriqt n ugafa]]<ref>Didier Le Saout, « La radicalisation de la revendication amazighe au Maroc. Le sud-est comme imaginaire militant »</ref>, iskr tarabbut nns n uẓawan [[Iman n Saɣru]]. Tettyussan tarabbut mliḥ ɣ 2006. Isfɣ d kigan n id album zun d "Muḥa", "Tilelli" d "Tabrat i Ubama" nna ifkan yan unfus amaynu i umarg amaziɣ.

Yiwi tasmɣurt n umarg amaziɣ ɣ 2010 zdar [[Asinag Agldan n Tussna Tamaziɣt|Usinag agldan n tussna tamaziɣt]].<ref name=":0">[https://fr.allafrica.com/stories/201501210865.html Maroc: Adrar rend hommage à Saghru Band et à Mustapha Tamazight]</ref>

== Tamttant nns ==
{{Agzzum ixwan}}

== Amarg ==

* 2007 : ''Muha''
* 2008 : ''Tilelli''
* 2009 : ''Aws-i tala''
* 2010 : ''No borderline''

== Tiɣbula ==
<references />
