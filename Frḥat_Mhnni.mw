{{Databox}}'''Frḥat Mhnni''' (ittwassn ula s yism n '''Ferḥat Imaziɣn Imula''') ilul ɣ 5 Mars 1951 ɣ [[Illuln Umalu|Illuln umalu]], tama n tmdint n [[Tizi Uzzu]] ɣ tmnaḍt n [[Lqbayel|Lqbayl]] ɣ [[Dzayr]]. Iga anaẓuṛ, argaz n tsrtit d amara amaziɣ aqbayli, nttan ad igan amkras d anssixf amzwaru n [[Amussu i ugucclman n tmazirt n Yiqbayliyn|Umussu i ugucclman n tmazirt n Yiqbayliyn]] (MAK), yan umussu barha ilan atig ɣ tmnaḍt n [[Lqbayel|Lqbayl]] acku ar ittdafaɛ f uzrf n uɣrf aqbayli ɣ tanaḍt n tugart d tuɣult nns. Azrf ad ittyura ula ɣ umgrad wis 32 n udustur adzayri.

Zɣ wass amzwaru ɣ wayyur n yunyu 2010<ref>[https://www.afrik.com/un-gouvernement-provisoire-kabyle-pour-quoi-faire Un gouvernement provisoire kabyle : pour quoi faire ?]</ref>, iga anssixf n ''[[Anabaḍ Aqbayli Uεḍil|Unabaḍ Aqbayli Uεḍil]],'' yat tnbaḍt illan ɣ brra n tmazirt n [[Lqbayel|Lqbayl]], tlla tnbaḍt ad ɣ tmdint n [[Bariz]] ɣ [[Fransa]].<ref>Asml amaddud n [https://www.kabylie-gouv.org/ Anavaḍ Aqvayli Uɛḍil] </ref>

== Tudrt nns ==
Ilul Frḥat Mhnni ɣ ass n 5 mars 1951 ɣ [[Illuln Umalu]], tmnaḍt n tmdint n [[Tizi Uzzu]] ɣ tmazirt [[Lqbayel|Lqbayl]] ɣ [[Dzayr]]. Yiwi d lissuns nns ɣ timassanin tisrtan ɣ tsdawit n Dzayr tamaẓunt. Ibda Frḥat Mhnni azazu nns ɣ umarg ɣ usggʷas n 1973<ref name=":0">[https://www.meforum.org/2722/dissident-watch-ferhat-mehenni Dissident Watch: Ferhat Mehenni] ''Middle East Forum''</ref>, yiwi d akkʷ gis tasmɣurt tamzwarut n Tfugla n uẓawan atrar n Dzayr. Imikk dffir mayad a ɣ ibda twuri nns am anaẓuṛ d amɣnas asrtan. Ikka t inn mgal tnbaḍt tadzayrit d imutacaddidiyn; ayad af ittwamẓ 13 n twal, ittusrar ɣ biggurdan i kraḍ isggʷasn d tɛddan fllas aggaḍn n tnbaḍt tadzayrit<ref name=":0" />. Ḍaṛt uskruri n [[Tafsut tabrkant]] ɣ [[Lqbayel|Lqbayl]] nna ibdan ḍaṛt tinɣi n yan uɛrrim aqbayli iga s yism [[Masinisa Germaḥ]] s ifassn n tnbaḍt tadzayrit, iskr ilmma Frḥat Mhnni [[Amussu i ugucclman n tmazirt n Yiqbayliyn|Umussu i ugucclman n tmazirt n Yiqbayliyn]], yan umussu asrtan isɣuyyun f ugucclman asrtan n Lqbayl. Ɣ 2015, amussu n MAK izri zɣ usɣuyyu f tafulmant s usɣuyyu f ugucclman.<ref>[https://www.makabylie.org/ Makabylie.org] yan usml aqbayli</ref> 

Tinɣi n iwis mqqurn, Amẓyan Mhnni, ɣ 2004, iga dar kra n middn zun d tamrrut f imnɣi nns f tafulmant. Llan wiyyaḍ ar ttinin mas d iẓḍar ad ig azgal d mas d Frḥat ad t inn ikkan iga aswutts.

== Amarg ==
*-{''Chants berbères de lutte et d'espoir'' "Chants berbères de lutte et d'espoir" (1983)}-
*-{''Tuɣac n ddkir'' "Chants d'acier, d'amour et de liberté" (1994)}-
*-{''Tuɣac n tmes d waman'' "Chants de feu et d'eau" (1996 et 2001)}-
*-{''I Tmurt n Leqvayel'' "Hymne à la Kabylie" (2002)}-
*-{''Adekker d usirem'' "Requiem et Espoir" (2004)}-

== Tiɣbula ==
<references />{{Amud/Ixatarn amaziɣ}}
[[Taggayt:Lqbayl]]
[[Taggayt:Tasrtit]]
[[Taggayt:Dzayr]]
