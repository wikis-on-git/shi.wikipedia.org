'''Asqqim''' nɣ '''Asqamu Unnig n Timmuzɣa''' (s [[Tutlayt Tafransist|tfransit]]: le Haut Commissariat à l'Amazighité) iga timrslt takadimyt tunṣibt nna iswurin ɣ yigr n tussna tamaziɣt ɣ uwank n [[Dzayr]]; ittuskr ass n 27 mayyu 1995. Tga timrslt tunṣibt tamzwarut yusin anzgum n tmaziɣt. Twala i uslway n Dzayr nna tt isskrn dffir asalag n uqrab (s [[Tutlayt Tafransist|tfransist]]: la grève du cartable), nna gan inlmadn iqbayliyn. Aslway nns amzwaru d Muḥḥnd u Yidir Ayt Ɛmṛan zɣ 1995 ar 2004. Ɣilad illa fllas Yusf Miraḥi.

Illa ɣ tmaẓunt n Dzayt. Tawuri nns assidr n tutlayt, tamagit, taɣrma tamaziɣt. D ntta i iṭṭfurn asslmd n tutlayt tamaziɣt ɣ Dzayr. Da issufuɣ ula kra n idlisn f tmaziɣt d idls amaziɣ s umata.

== Tiɣbula ==

* Azday amaddud '''[https://web.archive.org/web/20101120132416/http://hcamazighite.org/ Asqamu Unnig n Timmuzɣa]''' 
{{Tutlayin Timaziɣin}}
