{{Databox|en=Iznasen Berber}}
[[Afaylu:Drapeau des Iznassen - At Iznassen - Beni Iznassen - Beni Snassen - Berbères Zénètes du nord-est du Maroc ⵉⵣⵏⴰⵙⵙⵏ.png|vignette]]
'''Tamaziɣt n Ayt Iznasn''' (nɣ '''Tamaziɣt Taznast''') tga yat tntala tamaziɣt zɣ [[Tutlayin timaziɣin tijanatin|tutlayin tizanatin]]. Ar tettusawal ɣ ttmi n ugafa agmuḍan n [[Lmɣrib]], ɣ wakal n Iznasn (ɣ tsga n Brkan) gr tutlayin n Arrif d tutlayin timaziɣin n unẓul n [[Dzayr]]. Ayt tgrbazt ad ar aqqran i yan zgi-sn s ism « Aznas » nɣ « Znasni ».

== Aẓuṛ n yism ==
Mzarayn tugt n iminagn ɣ waẓuṛ n yism ad n ''"Iznasn"'' mac ar ittini uminag Ɛabdllah Lḥsayni ɣ udlis nns ''"-{Banu Iznasn Alqissa Alkamila}-" (isnamkn: Ayt Iznasn Tanfust Kullut"'' mas d anamk lli akkʷ yaẓn i tmẓla d walli akkʷ intacrn iga t blli yism ad n ''"Iznasn"'' ikka d tguri n ''"Znata"'' lli igan yat zɣ tqbilin timaziɣin mqqurnin n imaziɣn zun d ukan Ṣnhaja d Ktama. S ɣmkad, ''"Iznasn"'' tkka d ''"Iznatn"'' lli isnamkn ''"Iznatiyin"'' nɣ d ''"Tarwa n Znata".''<ref name=":0">''"Banu Iznassn Tanfalit Kullut"'' . 2019. Tamaddast takadimiyt Atturat. Ɛabdllah Lḥsayni, Lmɣrib</ref>

== Tutlayt ɣ imizi ==
Zɣ aylli ittini [[Asnmala n timtta imunn i usgmi, tamassant d tadlsa|usnmala n timtta imunn i usgmi, tamassant d tadlsa]], tutlayt n Ayt Iznasn imik s imik ar t ittiliḥ d ar ttidrus ɣ yilsawn n tarwa n imsiwln nns d ur as iɣama ma iggutn ad taɣul tg tutlayt inɣuban. Ar ittini udlis n ''"Banu Iznasn Alqissa Alkamila"'' mas d tutlayt ad ɣilad tlla sul ɣar ɣ kra n tmizar drusnin ɣ tama n Brkan zun d Aklim d Craɛa d Tafuɣalt.<ref name=":0" />

== Idɣarn n tutlayt ==
Llan middn isawaln s tutlayt ad ɣ tmdint n [[Brkan]] d kra n idɣarn lli as iwalan, zun d [[Aklim]] d [[Tafuɣalt]] d Zgzl d Ccwiḥya d Craɛa d Bni Ɛṭiya d Rslan d uzaɣar n Trifa. Tkka tt inn yat licaɛa ɣ isggʷasn n id tam id mraw is d middn lli sawalnin s tznast gan ibujadiyn d willi sawalnin s [[Darija|ddarija]] nttni ad igan inaẓiyn<ref>Inaẓiyn amagut n anaẓi iṭṭaf anamk n mutaqadim [[https://amawal.net/ana%E1%BA%93i Amawal umḍin]]</ref>. Ur d xtad ad igan tamntilt tamzwarut lli d inqqan tutlayt ad, mac aylli d yujjan tutlayt ad ad t ittiliḥ imik s imik iga t acku ar tannayn tutlayt ad zun is tga tutlayt n tmazirt ur ixṣṣa sin middn ad as ur ssin s sin ad sis sawln.<ref name=":0" />

== Armas ==
Inna umasan afransis imqqurn Idmund Distayn mas d middn lli sawalnin s tznast da trmasn middn lli sawalnin s tntala n Zkara, Bnu Buzgu d Bni Busɛid d [[Tutlayt Tamaziɣt n Ayt Snus|tamaziɣt n Bni Snus]] d middn lli sawalnin s [[Tutlayt tamaziɣt n Figig|tamaziɣt n Figig]] d [[Tutlayt Tamaziɣt n Ayt Sɣruccn|tamaziɣt n Ayt Sɣruccn]]. Armas ad ar ittaɣul icqqa d middn lli sawalnin s [[Tutlayt Tarifit|trifit]] mqqar illa imik n urmas dar ayt rif i tutlayt n Ayt Iznasn. Armas ad ar ittaɣul ig awzɣi<ref>Awzɣi iṭṭaf anamk n mustaḥil [[https://amawal.net/awez%c9%a3i Amawal umḍin]]</ref> d middn n [[Sus]] d willi sawalnin s [[Tutlayt Taclḥit|tclḥit]]. S ɣmkad nẓḍaṛ ad nini mas d wawal n Ayt Iznasn yaẓ uggar i idjarn nnsn ɣ iffus d iffus-agmuḍan ɣ brra n [[Rrif]]: [[Tutlayt Tamaziɣt n Ayt Snus|tamaziɣt n Bni Snus]] d [[Tutlayt Tamaziɣt n Ayt Sɣruccn|tamaziɣt n Ayt Sɣruccn]] d tin [[Tutlayt Tamaziɣt n Ayt Warayn|Ayt Warayn]].<ref>Adlin n ''"Brkan taḥta Alistiṭan".'' Ɛabdllah Lḥsayni. asiggz n 2016</ref>

== Ilugan ==

* Ur d zun d [[Tutlayt Tarifit|tarifit]], askkil n [[T (Askkil)|yat]] ar ittaɣul iga [[H (Askkil)|yah]] (Nttnin ⇒ Nhnin).
* Askkil n [[K (Askkil)|yak]] ɣ [[Tutlayt Tarifit|trifit]] ar ittaɣul iga [[Y (Askkil)|yay]] (Aksum ⇒ Aysum ''tifiyyi'').<ref>Asuɣl zɣ [[:ary:تازناست|Wikipidya Darija]]</ref>
* Iskkiln n [[Ḥ (Askkil)|yaḥ]] d [[Ɛ (Askkil)|yaɛ]] ur llin, d iɣ akkʷ llan ar ttilin ɣ iwaliwn lli d ikkan tutlayin timaziɣin yaḍnin nɣ d taɛrabt.<ref name=":0" />

==Isugam==
<references />
{{Tutlayin Timaziɣin}}{{Amud/Tutlayin}}
