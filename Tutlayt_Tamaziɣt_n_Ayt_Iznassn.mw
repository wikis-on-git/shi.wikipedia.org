{{Databox|en=Iznasen Berber}}
'''Tamaziɣt n Ayt Iznasen''' (neɣ '''Tamaziɣt Taznast''') tga yat tntala tamaziɣt zɣ [[tutlayin tizanatin]]. Ar tettusawal ɣ ttmi n ugafa agmuḍan n [[Lmɣrib]], ɣ wakal n Iznasn (ɣ tsga n Bekan) gr tutlayin n Arrif d tutlayin timaziɣin n unẓul n [[Dzayr]]. Ayt tgrbazt ad ar aqqran i yan zgi-sn s ism « Aznas » neɣ « Znasni ».

== Aẓuṛ n yism ==
Mzarayn tugt n iminagn ɣ waẓuṛ n yism ad n ''"Iznasn"'' mac ar ittini uminag Ɛabdllah Lḥsayni ɣ udlis nns ''"Banu Iznasn Alqissa Alkamila" (isnamkn: Ayt Iznasn Tanfust Kullut"'' mas d anamk lli akkʷ yaẓn i tmẓla d walli akkʷ intacrn iga t blli yism ad n ''"Iznasn"'' ikka d tguri n ''"Znata"'' lli igan yat zɣ tqbilin timaziɣin mqqurnin n imaziɣn zun d ukan Ṣnhaja d Ktama. S ɣmkad, ''"Iznasn"'' tkka d ''"Iznasn"'' lli isnamkn ''"Iznatiyin"'' nɣ d ''"Tarwa n Znata".''<ref name=":0">''"Banu Iznassn Tanfalit Kullut"'' . 2019. Tamaddast takadimiyt Atturat. Ɛabdllah Lḥsayni, Lmɣrib</ref>

== Tutlayt ɣ imizi ==
Zɣ aylli ittini [[Asnmala n timtta imunn i usgmi, tamassant d tadlsa|usnmala n timtta imunn i usgmi, tamassant d tadlsa]], tutlayt n Ayt Iznasn imik s imik ar t ittiliḥ d ar ttidrus ɣ yilsawn n tarwa n imsiwln nns d ur as iɣama ma iggutn ad taɣul tg tutlayt inɣuban. Ar ittini udlis n ''"Banu Iznasn Alqissa Alkamila"'' mas d tutlayt ad ɣilad tlla sul ɣar ɣ kra n tmizar drusnin ɣ tama n Brkan zun d Aklim d Craɛa d Tafuɣalt.<ref name=":0" />

== Idɣarn n tutlayt ==
Llan middn isawaln s tutlayt ad ɣ tmdint n [[Brkan]] d kra n idɣarn lli as iwalan, zun d [[Aklim]] d [[Tafuɣalt]] d Zgzl d Ccwiḥya d Craɛa d Bni Ɛṭiya d Rslan d uzaɣar n Trifa. Tkka t inn yat licaɛa ɣ isggʷasn n id tam id mraw blli middn lli sawalnin s tznast gan ibujadiyn d willi sawalnin s [[Darija|ddarija]] nttni ad igan inaẓiyn<ref>Inaẓiyn amagut n anaẓi iṭṭaf anamk n mutaqadim [[https://amawal.net/ana%E1%BA%93i Amawal umḍin]]</ref>. Ur d xtad ad igan tamntilt tamzwarut lli d inqqan tutlayt ad, mac aylli d yujjan tutlayt ad ad t ittiliḥ imik s imik iga t acku ar tannayn tutlayt ad zun d is tga tutlayt n tmazirt ur ixṣṣa sin middn ad as ur ssin s sin ad sis sawln.<ref name=":0" />

== Armas ==
{{Agzzum ixwan}}

== Ilugan ==
{{Agzzum ixwan}}

== Imdyatn n kra n iwaliwn ==
{{Agzzum ixwan}}

==Isugam==
<references />
{{Tutlayin Timaziɣin}}{{Amud/Tutlayin}}
