{{Infobox
| abovestyle = background-color: lightgrey;
| headerstyle= background-color: lightgrey;
| subheaderstyle = background-color: lightgrey;
|above = Talḥasant n Ugadir
|subheader = ⵍⵃⴰⵙⴰⵏⵢⵢⴰ ⵏ ⵓⴳⴰⴷⵉⵔ
|image1 =[[Afaylu:Husa logo principal.jpg|frameless]]   
|caption =Tamatart n trabbut n Talḥasant n Ugadir

|label2 = Ism iɣzzifn
|data2 =Lḥasanyya tamunt n tunnunt n ugadir
|label3 = Ism wis-sin
|data3= Taẓkʷṭ n Sus
|label4 = Ism igzzuln
|data4= Ḥusa
|label11 = Ttuyskar
|data11=  Asggʷas n 1946
|label12 = Abaraz
|data12= [[Abaraz n Adrar]]
|label13 = Mnck n middn
|data13= 45,480
}}
'''Talḥasant n Ugadir''' (s uzgzl arumiy : '''HUSA''', s tifinaɣ : '''ⵜⴰⵎⵓⵏⵜ ⵜⴰⵡⵏⵏⵓⵏⵜ ⵜⴰⵍⵃⴰⵙⴰⵏⵜ ⵏ ⵓⴳⴰⴷⵉⵔ''' ''Tamunt tawennunt Talḥasant n Ugadir,''  s uzgzl n tfinaɣ : '''ⵃⵓⵙⴰ''' ''Ḥusa'') tga yat trabbut tawnnunt n tkurt n uḍar illan ɣ tmdint n [[Agadir|Ugadir]]. Ig [[sṭad adrar|Adrar]] abaraz nns.

Tettyawskar trabbut ad asggas n 1946, skrn tt kra n ayt ugadir ɣ illa ssiɛr n tmazirt, irin gis ad tg tarabbut ɣ ur llin irumiyn.

Ism n ''talḥasant'' (lḥasaniyya s tɛrabt) ikka d ism n illis n walli isrsn tirsal n trabbut, lḥajj dris lḥlu.

== Agdud ==
Dar Lḥasanyya n ugadir uṭṭun bahra iggutn n ugdud, slawant akk ɣ tsga n [[sus]], ɣ tɣrmt n [[Agadir|ugadir]] ula tɣrmin as yaẓn, zund [[inzggan]], [[Ayt Mllul|ayt mllul]], [[Dcayra|ddcayra]], [[tiznit]], [[taṣṣurt]], [[lqliɛa]], [[byugra]], [[Ayt Baha|ayt baha]], [[tarudant]], [[tmssya]], [[imi mqqurn]], [[awrir]], [[ayt tamr]], [[Ifni|sidi ifni]], [[laxṣaṣ]]... lliɣ tga tarabbut tasusit tamyiwnt issmrasn ɣ ugzzum amzwaru n lbuṭula tanamurt, mk d ulambik ddcayra issmrasn ɣ ugzzum wiss sin. mk nna dars illa ugdud ɣ mnnawt tɣrmin timɣribiyin nniḍn, slawant akk timqqranin, zund taddart tamllalt nna ɣ llan tugtt n imzwag isusiyn.

Dar lḥasanyya n ugadir sin ultrat (timagrawin n ugdud): ultras imaziɣn d ultras rid riblz.

=== Ultras Imaziɣn ===
Gan Ultras Imaziɣn ultras amzwaru n ugdud n lḥasanyya n ugadir; ttysrasnt trsal nns ɣ usggas n 2006 s tɣarast n yat trabbut n imaḍfarn d imiritn n "Tẓnkḍt n sus", ig wawrik "Bihi", tawlaft n ufgan amaziɣ ɣ tmnaḍt n sus, tamatart nns, mk ann d twalt "UI 06" nna igan asgzl n "Ultras Imazighen 2006". Ikka tt inn da ittḍfur tarabbut n ḥusa zɣ mad sttinn tkka ar tturar ɣ usurar "al inbiɛat", d ɣ usurar "adrar" da ttilin imaḍfarn n "ultras imaziɣn" s umata ɣ unniḍ n iffus, ma yad af izdi d wassaɣ nns unniḍ n iffus (Curva Sud).

=== Ultras Rid Ribilz ===
Ultras Rid Riblz (s tanglizt: Red Rebels) nɣ igrawliyn iẓggaɣn, ttysrasnt trsal nns ɣ usggas n 2011, taɣawsa lli d yiwin ad ig uṭṭun 2961 yan zɣ tmatarin nns, asggas amaziɣ n tska nns. imaḍfarn nns kkan tt inn da ttilin ɣ unniḍ n iẓẓlmḍ (Curva Nord) lliɣ urta tn tsmmutti tamhla n usurar adrar s tuẓẓumt n usurar. Zɣ tmatarin nns sin iskkiln ilatinin "ЯR", asgzl n wassaɣ "Red Rebels", mk ann d yan ufus iskrn tukkimt nna isddugumn i tmzaɣt d tmsnkart d tgrawla.

==Tizdayyin ittawyn s mani yaḍn==

*[https://www.husafootball.com/ Asmel unṣib n ḥusa]

[[Taggayt:Tirubba n tkurt n uḍar]]
[[Taggayt:agadir]]
