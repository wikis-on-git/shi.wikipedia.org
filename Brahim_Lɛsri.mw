'''Brahim Lɛsri Amaziɣ''' iga yan amara [[Imaziɣen|amaziɣ]] [[Iclḥiyn|aclḥiy]] ar ittara s tutlayt [[taclḥit]]. Ilul ɣ Tarrast tama n [[Agadir|Ugadir]], ig yan ɣ willi sbiddnin amussu amaziɣ ɣ tsdawit n Ugadir (MCA) d wayyaw n tmsmunt Tamaynut ɣ [[Agadir|Ugadir]] d [[Inzggan]]. Ikka tt inn ɣ ubiru n tmsmunt n tsdawit n unbdu.  

Immatti s [[Bariz]] ɣ [[Fransa]], yiws ɣinn ɣ tiddi n umussu amaziɣ, isbidd d imddukkal nns tamsmunt n Azamaziɣ. Yumẓ aḍiplum nns n DEA ɣ tanṭrupulujit tamadant ɣ EHEES. Iga ɣ taymunt n ssit akadimik n mondeberbere.com. Yiws ɣ usnmili n usays amaziɣ Anmuggar ɣ Rradyu Beur FM ɣ [[Bariz]]. Isnmala asays n Isaffn n idls ɣ Radio Plus ɣ [[Agadir|Ugadir]].  

Issufɣ d ungaln [[Ijawwan n tayri|''Ijawwan n tayri'']] d [[Isḍmal n tmagit|''Isḍmal n tmagit'']] d [[Tamɣra n uccann|''Tamɣra n uccann'']] d Tadla n tullisin [[Aɛzri n tuẓẓumt|''Aɛzri n tuẓẓumt'']] d usuɣl n tmzgunt n Moliere Aṭbib mqqar t ur igi d [[Tadlist n ismawn imaziɣn|''Tadlist n ismawn imaziɣn'']], nttan d mas Karim Aguenaou. Dars tugtt n isnfarn n usnflul (asuɣl, ungal, taskla n wazzann...).<ref>Adal n udlis nns amaynu : Iwis n taɣart ([https://www.facebook.com/photo/?fbid=5213121652038943&set=a.636480419703112 tawlaft])</ref> 

== Ẓr ula ==

* [[Ijawwan n tayri]]
* [[Iwis n taɣart]]

== Izdayn n brra ==

* Tasawayt n mrirda Tibratin i tɛrrimt tamɣribit tibratin n imaratn d tmaratin i tmɣarin n Lmɣrib ([https://amadalamazigh.press.ma/tasawayt-n-mrirda-tibratin-i-t%C9%9Brrimt-tam%C9%A3ribit-tibratin-n-imaratn-d-tmaratin-i-tm%C9%A3arin-n-lm%C9%A3rib/ alink nns])
* Amazighnews.net - Brahim Lasri ([https://www.amazighnews.net/Livres/Brahim-Lasri.html alink nns])
* Yan interview nns ɣ Club Adlis ([https://www.dailymotion.com/video/x9w8w3 alink nns])

== Iɣbula ==
<references />
