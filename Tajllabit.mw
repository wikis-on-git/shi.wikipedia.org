[[Afaylu:Morocco, djellaba, end of 20th century - Bunka Gakuen Costume Museum - DSC05317.JPG|thumb|Tajllabit ɣ yan ugadaz ɣ [[Lmɣrib]].]]
'''Tajllabit''' n '''takbbut'''<ref>Systèmes Ingénieux du Patrimoine Mondial (SIPAM) au Maroc, et système osasien dans l'Atlas marocain</ref> tamɣribit (s [[darija]]: جلابة ''jllaba'') tga zɣ tmlsa timṛṛukiyin nna itwassan kigan ɣ umaḍal tanna iẓlin s irgzn ula tiwtmin s taẓlayt tamṛṛukit iẓiln nna illan zɣ azmz aqbur, d tslɣ ɣ tikti n uɣrf amṛṛuki.

Timlsit-a iɣudan tlla zɣ ifḍn n isggʷasn ay-a tsul tṭṭaf adɣar-nns ammas n ufgan amṛṛuki dar umzzan ula axatar, tg timlsit tunṣibt ɣ tgldit ar-t lssan igllidn ɣ igrawn imaḍlan d inmuggarn unṣibn d arzzum n uwni ig agzzum zɣ tmagit-nnɣ.

Tajllabit tga timlsit tamsyiwnt ɣ kul tagldit tamṛṛukit d suln-t kigan n tawjiwin nna iszzuln tazzult n tigni-nns nna ittirin tafsa taxatart, tlla tjllabit nna itẓṭṭan s ufus yuli watig-nns ar tyawẓṭṭa ɣ id lkttan iɣudan zund Lbziwi ar-t lssan igllidn d ixatarn, tili tin imis macc ur tbḍi d tmzwarut s umya.

Mqqar-d kigan n tmizar ran-t ad skrnt zund timlsit-a macc ur t-skirn d ur ɣayn acku ur igi lkttan-a unzil iga tifilt taysit ar ittals i umzruy n tamazirt-a.

D iẓra ɣ isggwasn izrin yan usɣa axatar dar ixalijiyn d Dzayr ar-ttit ssaɣan s imzarayn n anawn-nns n unbdu d tagrst.<ref>[https://www.facebook.com/artmoorish/photos/a.122817185994663/144700053806376 Tajellabit tameṛṛukit] - Moroccan taẓuri</ref>

== Tiɣbula ==
<references />
[[Taggayt:Timlsit]]
