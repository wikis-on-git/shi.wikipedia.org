<!-- ad ur tsnflm aḍṛiṣ ad ati druɣ srs ɣ yat tsmɣurt, tanmmirt -->
{{Infobox
| abovestyle = background-color: lightgrey;
| headerstyle= background-color: lightgrey;
| subheaderstyle = background-color: lightgrey;
|above = Walili
|subheader = 
[[Afaylu:World Heritage Logo global.svg|20px|left]]
 <CENTER>''Adɣar amaḍlan n UNESCO''</CENTER>

|image1 =   [[Afaylu:Volubilis(js)9.jpg|250px|center]]
|caption =Tiwlaft n ixrban n Walili

|header1 = Ismawn
|label2 = Ism amaziɣ
|data2 =ⵡⴰⵍⵉⵍⵉ
|label3 = Ism aɛrab
|data3=وليلي
|label4 = Ism arumi
|data4=Volubilis

|header10 =Tamssugurt
|label11 = Tamazirt
|data11=  [[Afaylu:Flag of Morocco.svg|18px]] [[Lmɣrib]]
|label12 = Tasga
|data12= [[Tasga n Fas-Mknas|Fas-Mknas]]
|label13 = Tamnbaḍt
|data13=[[Tamnbaḍt n Mknas|Mknas]]

|header30 =Tarakalt
| label31= '''Amsidg'''
| data31=  {{coord|34|04|16|N|05|33|13|W|display=inline,title}}
| label32=  '''Tajumma'''
| data32=  42 ha
| label33= '''Asggwas n uzmmem'''
| data33= 1997
| data34 = [[Afaylu:Volubilis_plan-fr.svg|250px|center]]
}}

'''Walili''' (s [[Tifinaɣ|tfinaɣ]]: ''ⵡⴰⵍⵉⵍⵉ''; s [[Tutlayt Taɛṛabt|Tɛṛabt]]: ''وليلي''; s [[Tutlayt Talatiniyt|Tlatiniyt]] d tutlayin yaḍnin n Uṛubba: ''Volubilis'') tga yat tmdint tamaziɣt taqdimt, tettuṣka ɣ tasut tiss kṛaḍt nɣ d tiss kkuẓt dat n tlalit, tga yadlli tamaẓunt n [[Muriṭanya|tgldit n Muriṭanya]]. Tga ɣilad yan [[Adɣar adrzan|udɣar adrzan]] illa ɣ [[Azaɣar n Says|uzaɣar n Says]] iḍfṛn i [[Walili (Tagrawt)|tgrawt n wakal n Walili]] ɣ [[Tasga n Mknas|tsga n Mknas]].
<ref name="unesco">[https://whc.unesco.org/en/list/836 Archaeological Site of Volubilis, [[Yunisku]]]</ref> Ɣ tasut tiss 8 issnta gis [[Idris Ibn Ɛabdullah]] anbaḍ n [[Al Adarisa]] ɣ [[Lmɣrib]], ɣ tasut tiss 11 fln tt imzdaɣ lliɣ immutty unbaḍ n Al Adarisa s tmdint n [[Fas]], tugtt nnsn mmuttin s tmdint n [[Mulay Dris Ẓṛhun]]. Ssntan gis irzzutn irkyulujitn zɣ tizwiri n tasut tiss 20, aylli gis ittyafan yujja tt ad tettuzmim ɣ tlgamt n idɣarn imaḍlann n [[Yunisku]] asggʷas 1997.<ref name="unesco"/>

== Ism ==
[[Afaylu:Volubilis_-_Vue_générale.jpg|gauche|vignette|220x220px|Tawlaft n ixrban n Walili]]
Tugtt n imrza urmn ad ssfrun ism n Walili zɣ tguri talatinit [wulibulis], nɣ zɣ iɣbula aɛṛabn, zund [[Carl Juzif Tiṣu]] ([[:fr:Charles-Joseph Tissot|fr]]) (1828–1884) lli innan mas tettubdar '''Walili''' ɣ kra n iɣbula n [[Taɛṛabt]] s yism '''''Qaṣṛ Farɛun'''''  (قصر فرعون ''Iɣrm n frɛun'')<ref name="zamane"/>, ttun nɣ d ur rin ad rzun s unamk ɣ tdlsa d tutlayt n imzdaɣ inṣliyn n udɣar, aylli yujjan aẓuṛ n yism ur ittyawssan s tnɣda, macc irwas is ar itturray s tguri [[Tamaziɣt]] [[Walilt]] nna igan yan imɣi ar ittmɣay ɣ tamwin n Walili.<ref name="african">[https://web.archive.org/web/20131020180151/http://www.awhf.net/?p=573 African World Heritage Fund, ARCHAEOLOGICAL SITE OF VOLUBILIS]</ref> Mklli iẓḍaṛ yism n Walili ad dars tili tzdayt ula d yism n yat tqbilt tamaziɣt bdrn tt imrza n [[Amzruy|umzruy]] [[Iṛumiyn|iṛumiyn]] s yism [[Ulubilitani]].<ref name="zamane">[https://web.archive.org/web/20200610200648/https://zamane.ma/ar/%D9%88%D9%84%D9%8A%D9%84%D9%8A-%D8%A3%D9%88-%D9%82%D8%B5%D8%B1-%D9%81%D8%B1%D8%B9%D9%88%D9%86-2  مجلة زمان، وليلي أو قصر فرعون]</ref>

== Adɣar ==<!-- ad ur tsnflm aḍṛiṣ ad ati druɣ srs ɣ yat tsmɣurt, tanmmirt -->
Tettuṣka tmdint n '''Walili''' ɣ uɣlla n [[Adrar n Ẓṛhun|udrar n Ẓṛhun]] tama [[Asif n Xuman|wasif n Xuman]] d [[Asif n Fṛṭaṣa|wasif n Fṛṭaṣa]], tlkm tjumma nns 42 hiktar, taggug s 3 kilumitr f tmdint n [[Mulay Dris Ẓṛhun]], 30 kilumitr f tmdint n [[Mknas]], d 63 kilumitr f tmdint n [[Fas]]. llan tama nns kra n izaɣarn mu ifulki wakal nnsn, ar smɣayn anawn n waddagn, s lawan akkʷ addagn n uzmmur nna igan llsas n tdmsa ɣ tsga.<ref name="african"/>

== Amzruy ==<!-- ad ur tsnflm aḍṛiṣ ad ati druɣ srs ɣ yat tsmɣurt, tanmmirt -->
Ikka tt nn udɣar issutln i '''Walili''' ittuzdaɣ zɣ uzmz Atlanti ([[:en:Atlantic (period)|en]]) d unyuliti ([[:en:Neolithic|en]]), attay n 5.000 n isggʷasn aya. Irzzutn irkyulujitn ttuskarnin ɣ udɣar n ''Walili'' sduggan d kra idqqi mi itturray usakud ar azmz anyuliti, irwas kra n igzman ttyafanin ɣ [[Ibirya]].<ref name="Carrasco">Carrasco, J. L. Escacena (2000). "Archaeological relationship between North Africa and Iberia". In Arnaiz-Villena, Antonio; Martínez-Laso, Jorge; Gómez-Casado, Eduardo (eds.). Prehistoric Iberia: Genetics, Anthropology, and Linguistics. New York: Springer. ISBN 0-306-46364-4.</ref> Kkan tt nn gis [[Iqarṭajiyn]] ɣ tasut tis 8, aya mlant t kra n tmitar lli ɣinn fln, zun d ixrban n lmaɛbad n wakuc Baɛl, idqqi nnsn d kra n iẓṛan ɣ gzin tirra nnsn s [[Tutlayt Tafiniqiyt]].<ref name="Rogerson">Rogerson, Barnaby (2010). Marrakesh, Fez and Rabat. London: Cadogan Guides. ISBN 978-1-86011-432-8.</ref> 

Tkcim tmdint n Walili ɣ [[Muriṭanya|Tgldit n Muritanya]] ddu tnbaḍt n [[Iṛumiyn]] ḍffiṛ taḍuṛi n [[Qaṛṭaj]] ɣ usggʷas 146 dat ntlalit.<ref name="Rogerson"/> Tsul tzrirt n [[Ifiniqiyn]] ɣ Walili mnnaw isggʷsn f alliɣ yad tlla ddu ifasn n [[Iṛumiyn]], ɣ imdyatn n tzrirt ad, llan inzzurfa lli dar iɣama yism aqaṛṭajiy [[Suffit]].<ref name="Parker">Parker, Philip (2010). The Empire Stops Here: A Journey along the Frontiers of the Roman World. London: Random House. ISBN 978-0-224-07788-0.</ref> Issnta [[Yuba II]] tuṣka n yat tamaẓunt tagldant ɣ Walili daṛat n mad t issnṣb [[Ugustin]] f udabu n [[Muriṭanya|Tgldit n Muritanya]] ɣ useggwas 25 dat n tlalit.<ref name="Davies">Davies, Ethel (2009). North Africa: The Roman Coast. Chalfont St Peter, Bucks: Bradt Travel Guides. ISBN 978-1-84162-287-3.</ref> Iɣra [[Yuba Wiss Sin]] ɣ [[Ṛuma]], itahl s [[Klyubaṭṛa Silini II]], illis n [[Maṛk Anṭuni]] and [[Cleopatra]], mqqar iga Yuba d yiwis [[Bṭulimi]] imaziɣn s laṣl, tiɣri d uswingm nnsn gan iṛumiyn, slawann akkʷ [[Taẓuṛi]] d [[Tamsdagt|Tmsdagt]] taṛumiyt taqburt, zun d tmamkt lli s iṣka Yuba tamdint n Wlili.<ref name="Rogerson"/>
[[Afaylu:Mauretania Tingitania - Volubilis.jpg|gauche|200px|thumb|Takṛḍa n Muriṭanya Taṭanjiyt]]

== Tadmsa ==<!-- ad ur tsnflm aḍṛiṣ ad ati druɣ srs ɣ yat tsmɣurt, tanmmirt -->
[[afaylu:Presse olive Volubilis.jpg|gauche|220px|thumb|Azrg n uzatim (lmɛṣṣṛt n zzit)]]
Tettuṣka tmdint n Walili ɣ yan udɣar yẓn i izaɣarn fulkinin d isiffn n Xuman d Fṛṭasa, aylli as ifkan yan waddur yattuyn ɣ yigr n tkrza zɣ izmaz iqburn, zɣ imɣan lli mu ittyafa latṛ nnsn ɣ Walili, llant [[Tumẓin|tmẓin]], [[Ibawn]], [[Tilintit]], [[Aḍil]] d [[Tazart]], ttyafan gis ula 57 n uzrg n uzatim (lmɛṣṣṛt n zzit).<ref name="megalithic">[https://m.megalithic.co.uk/article.php?sid=14906 Volubilis - Ancient Village or Settlement in Morocco]</ref> Ɣ uzmz n tnbaḍt n Iṛumiyn ar tssfuɣ Walili [[Azatim]] (zzit) d imudar gʷrdnin ula wid ḍuẓnin, zun d ifasiwn lli smaɣn Iṛumiyn d ismgan ar tn ttḍufn.<ref name="megalithic"/>

== Tuṣkiwt tamazdart ==<!-- ad ur tsnflm aḍṛiṣ ad ati druɣ srs ɣ yat tsmɣurt, tanmmirt -->
Ɣ uzmz n Iṛumiyn tbuɣla tmsdagt d lbni ɣ Walili s tɣarast taṛumiyt, tusɛu gis tmdint kigan, tugtt n tuṣkiwin ttuṣkant s yan wanaw n uẓṛu ar t id qqazn ɣ udranr n Ẓṛhun, iga uklu nns amiɣid yaẓ nn s ujnjaṛiy. Tettyawssan Walili s tugtt n fusayfisa ɣ ttuṛcamn imudar d imɣan lli gis llanin ɣ uzmz ann, ula wid ganin ɣar ummiyn.<ref name="n836">[https://whc.unesco.org/document/154403 UNESCO], World Heritage List, Volubilis, Morocco, N 836.</ref>

<gallery caption="Tamsdagt n Walili" mode="packed" heights="150" style="line-height:130%">
File:Decumanus Maximus.jpg|alt=View up a wide street with a colonnade on the left side
File:Volubilis Tingis Gate.jpg|alt=View through a triple-arched gate looking downhill to a street lined with ruins
File:Volubilis North Baths.jpg |alt=View across a ruined bath complex showing the basins and water features</gallery>

=== Idrizn n tmdint ===
==== tisntutin ====
[[afaylu:Volubilis_map.png|220px|tumb|Takarḍa n Walili d tuṣkiwin lli gis]]
* [[Basilika]]: tga zun d tasnbḍayt n ɣilad, tumẓ tajumma iggutn, tettuṣlaḥ gr isggʷsn 1965 d 1967.<ref name="nA"/>
* [[Kabiṭul]]: illa ɣ yiffus n Basilika, ittuṣka ɣ uzmz n [[Maṛkinus]], asggʷas 217, ɣ wansa n ufuṛum aqdim, ittyawṣlaḥ ɣ usggʷas 1962.<ref name="nA"/>

<gallery mode="packed" heights="150" style="line-height:130%" caption="tisntutin tigdudanin">
File:Volubilis basilica exterior.jpg|alt=Exterior view of a ruined colonnaded building of which one wall still stands|Basilika zɣ bṛṛa
File:Volubilis basilica interior.jpg|alt=Interior view of a ruined colonnaded building showing the interior columns|Basilika zɣ ugns
File:Volubilis Capitoline temple.jpg|alt=View of the dais of a temple, with an altar standing on a square below and a series of reconstructed columns standing at the head of a set of steps leading up to the top of the dais|
</gallery>

==== Iggura ====
* Aggur n Ṭanja
* Aggur n Iẓẓlmḍ
* Aggur n iffus

==== Tigʷmma n tuzdɣt ====
Tigʷmma n middn inmɣun n Walili ttuṣkant s tɣarast taṛumiyt, ilint ɣ [[Dikumanus Maksimus]] asuk mqqurn ɣ tmdint.<ref name="nA"/>

* Tigmmi n Urfyus 
* Tigmmi n Finus (Takuct)
* Tigmmi n txddamin n Hiraql
* Iɣrm n Kardyan

<gallery mode="packed" heights="150" style="line-height:130%" caption="id Fusayfisa n Walili">
File:Volubilis mosaic Bacchus and Ariadne.jpg|alt=Top-down view of an elaborate geometric mosaic with a circular inset showing Bacchus encountering the sleeping Ariadne|Fusayfisa n Baxus
File:Volubilis mosaic Four Seasons.jpg|alt=View of a mosaic in situ in a house in Volubilis|Fusayfisa n kkuẓ imirn
File:Mosaic-Sea monsters.jpg|Fusayfisa n Kibanu
File:Volubilis mosaic Diana and her nymph.jpg|alt=Top-down view of a square mosaic with a geometric border and a square inset showing Diana and her nymph surprised by Actaeon while bathing|
File:20151117_Morocco_2379_Volubilis_sRGB_%2824188271160%29.jpg| Fusayfisa n Imudar
File:Particolare di mosaico, Volubilis.jpg
File:The_Acrobat_Mosaic_Volubilis_Morocco_-_panoramio.jpg|Fusayfisa n bu tfṛfṛa
File:Maroc_-_Volubilis_-02.JPG|Fusayfisa n Hiṛaql
</gallery>

== Irzzutn irkyulujitn ==<!-- ad ur tsnflm aḍṛiṣ ad ati druɣ srs ɣ yat tsmɣurt, tanmmirt -->
[[Afaylu:Volubilis Decauville track.jpg|220px|gauche|thumb]]
Irzzutn ggutnin ɣ Walili ttuskarn ɣ uzmz n usdurry afṛaniṣ gr isggʷasn 1912 d 1955, macc ssntan dat n uzmz ad s tmrawin n isggʷasn. zɣ mad tsdurry [[Fṛanṣa]] [[Dzayr]] ɣ usggʷ 1930, ssntan imassan irkyulujitn ifṛanṣiṣn irzzutn ɣ idrizn n iṛumiyn llanin ɣ iẓẓlmḍ n tagut d tuẓẓumt n [[Tafriqt|Tfriqt]] s tiḍaf n isrdasn n fṛanṣa.<ref name="Raven">Raven, Susan (1993). Rome in Africa. London: Routledge. ISBN 978-0-415-08150-4.</ref> 

Irzzutn irkyulujitn iskr tn umrzu afṛanṣiṣ [[Hinri du la Martini]] gr isggʷasn 1887 d 1892<ref name="yunisku97">UNESCO Advisory Body Evaluation (PDF). September 1997.</ref> ɣ usggʷs n 1915 ismagl [[Ubir Lyuṭi]], anbbaḍ amsrdas n Lmɣrib ɣ uzmz n usdurry, amrzu aṛkyuluji afṛanṣiṣ  [[Marsil Ugist Dyulafwa]] ([[:en:Marcel-Auguste Dieulafoy|en]]) ad iskar irzzutn ɣ udɣar n walili, dffir as iswuri gis [[Lwis Catilan]] ([[:en:Louis Chatelain|en]]).<ref name="yunisku97"/> Alliɣ yumẓ [[lmɣrib]] azarug nns, smdn isnubbucn ɣ udɣar n Walili ddu tnbaḍt n lmɣtib. 

== Azmem ɣ Yunisku ==<!-- ad ur tsnflm aḍṛiṣ ad ati druɣ srs ɣ yat tsmɣurt, tanmmirt -->
Tskchim [[Yunisku]] adɣar n Walili i tlgamt n idɣarn n taysi tamaḍlant ɣ usggʷas 1997. Ɣ isggʷsn n id 80, iskr [[Asqqim agraɣlan n idrizn d idɣarn|usqqim agraɣlan n idrizn d idɣarn]] ([[:en:International Council on Monuments and Sites|ICOMOS]]) kṛaḍt tinawin d inmuqqarn f idɣarn lli isẓḍaṛ ad kcimn s tlgamt n taysi tamaḍlqnt ɣ iẓẓlmḍ n [[Tafriqt|Tfriqt]], ismagl ilmma usqsim ad ɣ usggʷas 1997 bac ad tkcim Walili s tlgamt n taysi tamaḍlant acku iga yan udɣar ittufragn, iḥḍu timitar n tbɣurt n [[Iṛuminyn]],<ref name="yunisku97"/> tqbl t ilma [[Yunisku|Yunisku]] tsskcim t s tlgamt nns n taysi tamaḍlant.

== Ẓṛ ula ==<!-- ad ur tsnflm aḍṛiṣ ad ati druɣ srs ɣ yat tsmɣurt, tanmmirt -->
* [[Arukas]]
* [[Calla]]
* [[Tamuda]]

== Izdayn n bṛṛa ==<!-- ad ur tsnflm aḍṛiṣ ad ati druɣ srs ɣ yat tsmɣurt, tanmmirt -->
{{Commons|Volubilis}}
*[http://www.sitedevolubilis.org Asitwib n usenfaṛ n Walili]
*[https://whc.unesco.org/pg.cfm?cid=31&id_site=836&l=en Walili ɣ usitwib n yunisku]

==Iɣbula==<!-- ad ur tsnflm aḍṛiṣ ad ati druɣ srs ɣ yat tsmɣurt, tanmmirt -->
<references/>

[[Taggayt:Timdinin n Lmɣrib]]
[[Taggayt:Idɣarn n taysi tamaḍlant]]
[[Taggayt:Idɣarn n taysi tamɣribiyt]]
