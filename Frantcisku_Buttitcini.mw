[[Afaylu:Madonna col Bambino di Francesco Botticini,1.JPG|thumb|''Madonna d Urba'', [[Galleria Franchetti|Gallria Franchtti]]]]
[[Afaylu:Francesco Botticini - St. Nicolas and Sts. Catherine, Lucy, Margaret and Apollonia - Google Art Project.jpg|thumb|Nikulas Agʷrram d Igʷrramn Katrin, Lusi, Margart d Apulunya, tmpra f yifil]]
'''Frantcisku di Giovanni Botticini''' (1446 – 16 ynnayr 1498), ar ittusmma s umata '''Francesco Botticini''', ikka t inn iga yan umkla awṭalyan azayku n Tlslalit. Ilul d ɣ Flurinsa iɣama nn ar ikllu ar tamttant nns ɣ 1498. Izzri wussan n ulmmud nns ammas n tsawriyn n [[Neri di Becci|Nri di Bcci]], [[Cosimo Rosselli|Cosimo Rosslli]] d [[Andrea del Verrocchio|Andra dl Vrrocchio]]. Isrsl d tsawrt nns sis iẓlin ammas n Flurinsa ḍart yat tizi ɣ iswurri am umawas n [[Niri di Bitci]]. Yat tkʷmmict n twuriwin ka srs itturruyn s usrid ɣ mayd izrin, mac ufan d inmzruyn ɣ yisggʷasn ad gguranin mnnawt twuriwin yaḍnin srs tetturruynin s tnẓi. Zɣ mayd ittusmuttr "record" ummid n twuriwin nns, yurri ar ittyawḥasb zun d yan ɣ yimqrann n tẓuri n Tlslalit bahra ttyawɣḍafnin.

Tiwuriwin n Botticini akkʷ tettyawssannin; d Tabrnacl n Sacramnt, Assumption n Tamgudt d Madonna d Urba dg Glory d Maryam Tagʷrramt Tawmjdaliyt d Brnard Agʷrram.

==Tudrt nns==
Ilul d Frantcisku Botticini asggʷas n 1446 ɣ Flurinsa, mqqar d nit ur ittyawssan asakud inɣdn. Ibbas, [[Jyuvanni di Domnico di Piro]], ikka t inn iga ula ntta amkla. S ufulki n imddukkal nns nna iṭṭaf ammas n umaḍal n tẓuri akud ann, yufa Frantcisku ad iswurri dar [[Niri di Bitci]] am umawas nns. Ibda ar as ittaws ɣ tsawrt nns ijujjgn ass n 22 yulyu 1459 ddu yat tmɣunt (contrat) n yan usggʷas n usluɣmu. Tkka tt inn dars 13 usggʷas ɣ tizi ann. S tmntilt n tgrumma n yinaẓurn dar tkka yat tmfkiyt taxatart ammas n tsawrt ann, yufa ufddam n Botticini ad yili yan "exposure" igan azalan.

Mqqar dars tkka tmɣunt n yan usggʷas, ifl Frantcisku tasawrt n Bitci ɣ yulyuz 1460 ḍart tẓa wayyurn n usluɣmu ur d uggar. "Da ssfrun imassann tasimant nns tazaykut s trarit nnsn n tmntilt i tzrirt n umcwaṛ n babas ɣ tklut d ula "connections" nns d inaẓurnyaḍnin". Nnan mas d lliɣ d iffuɣ tsawrt n Bricci, izzri ɣ tin [[Andrea del Verrocchio|Andra dl Vrrocchio]] yan imikk, s tmuni n mnnaw ɣ "contmporaris" nns, zgisn [[Leonardo Da Vinci|Lyunardu da Vintci]], [[Lurinzu di Kridi]], [[Domenico Ghirlandaio|Duminiku Girlandayu]], d [[Pitro Pirudjinu]]. Is ka, ur illi kra n wanẓa ittuzmmamn immaln mas d nit iswurri ɣ tsawrt n [[Andriyya dil Virrukyu|Virrukyu]]. ar ittyafa yan wanẓa igan usrid f wassaɣ nnsn akud ann ɣ "collaboration" n Frantcisku d [[Andriyya dil Virrukyu|Virrukyu]] ɣ itsnt twuriwin, d tzrirt n tmamkt nns nna ikkan f tflwin n Frantcisku. Irwas is d tkka tmntilt n uyad amḥizwr d yinaẓurn imafkayn yaḍnin ammas n tsawrt, irẓm d Botticini ɣ 1469 tasawrt nns sis iẓlin, zun d ɣmknna "reported" ɣ yan warra n "arbitration" mu ittaḍu usakud s usggʷas igan yan. Idum wassaɣ nns n twuri d [[Andriyya dil Virrukyu|Virrukyu]] ar 1475 s mayd idrusn.

==Tiwuriwin nns==
===Agiṭun n Sacramnt===
[[Afaylu:Francesco Botticini Tabernacle of the Sacramento. Empoli Museum.jpg|thumb|''Agiṭun n Sacramnt''|269x269px]]
Tettufka Agiṭun n Sacramnt (Tabrnacl n Sacramnt) zun d yat altarpic (taflwit ittilin ɣ isɣrsn) i usɣrs unnig n tglizt ammas n Impuli, [[Ṭṭalyan]]. Ar tettɣama tad, tga yat zɣ twuriwin n Botticini akkʷ tettwaɣḍafnint. Ittugna Andrw Agʷrram, nna igan agʷrram patron n tglizt akud ann, f uzlmaḍ n usibiryum (Ciborium). F ufasi nns, tigmmi n ucharist; tlla yat tflwit n John Agʷrram Amsddam. Ddu snat tugniwin ad tirslalint, ilint kraḍt tflwin mẓẓinint ɣ "predella" (tadabut f ar srusn id altarpic). F uzlmaḍ, ittugna "Martyrdom" n Andrw Agʷrram ddaw as s usrid. Ar ittyafa Imnsi Anggaru ɣ tuẓẓumt d Martyrdom n ugʷrram John Amsddam ɣ "compartmnt" f ufasi; ddu tfliwt imqqurn n John Amsddam.

Ittuɣts yadlli ad tmmd "altarpic" ɣ 15 ɣuct 1486, is ka ur nit tettrs ammas n tglizt ar 1491. Ur tettusmd twuri-nns ar 1504 llig tkllf taglizt iwi-s n Frantcisku Botticini, Raffallo, ad as-ikmml tawuri s umsasa d tmɣunt tanṣliyt.

===Turda n Tmgudt d Igʷrramn d Umiyllel Anglusan===
[[Afaylu:Francesco Botticini - The Assumption of the Virgin.jpg|thumb|''Turda n Tmgudt''|left|375x375px]]
Tga Turda n Tmgudt (Assumption of th Virgin) tawuri n Frantcisku akkʷ ittyawssann. Kkan t inn ɣ tzwiri ar ttraran tajmilt n usnulfu nns i [[Sandru Bottitclli]] f uynna ibdr Vasari ɣ udlis nns "Tudrt n Inaẓurn", mac ssnẓan inmzruyn n tẓuri ḍart wakud ann mas d tawuri n Botticini ad tga. Iddm Botticini ɣ tklut nns zikk n 1475, ismd tt ɣ 1477 ḍart sin yisggasn. Tɣiy tflwit ad tettayafa ɣ ass a ɣ Usfsr Anamaur, [[Lunḍun]].

[[Taggayt:Inaẓurn]]
