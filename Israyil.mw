{{Databox|en=Israel}}Tga '''Israyil''' (s [[Tutlayt Taɛibrit|tɛibrit]] יִשְרָאֵל‎, ; s [[Tutlayt Taɛrabt|taɛrabt]]: إسرائيل‎,) ism nns unṣib '''Awank n Israyil''' (s [[Tutlayt Taɛibrit|tɛibrit]]: מְדִינַת יִשְרָאֵל‎ ; s [[Tutlayt Taɛrabt|taɛrabt]]: دَوْلَةْ إِسْرَائِيل‎) yat tamazirt, tlla ɣ utaram n umnẓaw n [[Asya]] d ugmmaḍ agmuḍan n [[Ill Agrakal|yill agrakal]], tdru iwutta d [[Lubnan]] zɣ iẓẓlmḍ, [[Surya]] zɣ iẓẓlmḍ agmuḍan, [[Urḍun]] zɣ ugmuḍ, [[Miṣra]] zɣ iffus, d yill Amttan gras d Urḍun. Awank n Israyil iga yan wawank asuf iẓlin s wuday ɣ umaḍal, tajumma nns 20,770–22,072 km². Zdɣn gis 8,804,180 n umdan<ref>http://www.cbs.gov.il/reader/cw_usr_view_Folder?ID=141</ref>, 74,7% n wudayn, 20,8% n waɛrabn, d 4,5% yaḍn<ref>https://www.jewishvirtuallibrary.org/latest-population-statistics-for-israel</ref>. 

Awank atrar n Israyil mɣin d iẓuran nns s twngimt n tmazirt n Israyil (rtz ysrayil) nna illan dar wudayn ɣ uggar n 3000 isggʷasn. Ḍaṛt amgaru amaḍlan amzwaru, tujja d tmaddast n [[Timttiwin Imunn|tmttiwin imunn]] anbḍ n [[Agmuḍ anammas|ugmuḍ anammas]] d Flisṭin gr ifassn n ibriṭaniyn nna ibddn f usrsl n tmazirt iẓlin s wudayn ɣ usggʷas n 1947, [[Timttiwin Imunn|tamttiwin imunn]] bḍant tamazirt n falsṭin f sin iwunak, yan iga wawank uday, wayyaḍ aɛrab, ɣ 14 mayyu 1948 yumẓ uwank n Israyil azarug nns s umsasa n [[Timttiwin Imunn|tmttiwin imunn]]. Ḍarat n aya nkrn d waɛrabn s umgaru mgal udayn acku ur ssikzn azarug n Israyil, mac udayn rnan yall imgarutn mgal n waɛrabn, sul snfuzzun iwutta nna asn tfka tmaddast n tmttiwin imunn.

== Ism ==
Ism n Israyil yuman d tiklt tamnzut ɣ usggʷas 1200 dat talalit n ɛisa, ism ad illa d win n tagldit n Israyil tamzwarut. Ism n ''Israyil'' iga ism nna ifka yakuc i Yaɛqub ass mi ynnuɣ ar tama n inglusn n yakuc. Anamk nns « win ynnuɣn ar tama n yakuc » Yaɛqub d babas n 12 n twsatin nna iffɣn s Miṣra. Imzdaɣ n israyil ttwassnn s ''“arraw n israyil”'' nɣ ''“israyilitn”'' ɣ tsɣrut n uzarug n uwank n israyil ɣ usggʷas n 1948.

== Tiɣbula ==
<references />
