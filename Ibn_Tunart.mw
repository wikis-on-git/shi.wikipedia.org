'''Abu Ɛabdullah Muḥammad Ibn Jaɛfar al-Qaysi''', ittuysan s yism n '''Ibn Tunart''' nɣ '''Ibn Tunirt'''. Ilul ɣ 1085 (478 hijrya) ɣ Qalɛa n Bni Ḥammad ɣ ugafa n tmazirt n [[Dzayr]]. Ikml tiɣri nns ɣ Bgayt d Dzayr tamdint, fad ilmma ɣ Kurdu ɣ [[Andalus|Wandalus]]. Ikka-tt-in iga lqaḍi d aslmad ɣ [[Fas]] lli ɣ d immut ɣ 1172<ref name=":0">'''<small>( fr )</small>''' [http://www.inalco.fr/actualite/numerisation-manuscrit-xiie-siecle-lexique-arabo-berbere-ibn-tunart Inalco.fr - Ibn Tunart]</ref>. Ikka-tt-inn iga yan umara amaziɣ.

== Adlis n ismawn ==
{{Imgradn sis itealqn|Imgradn=[[Kitab Al asmaa]]}}
Iga '''''Adlis n ismawn'''''  (s [[Tutlayt Taɛrabt|tɛrabt]]: كتاب الاسماء ''kitāb al-asmā’'') yan umawal [[Tutlayt Taɛrabt|taɛrabt]]-[[taclḥit]] n Ibn Tunart. Nttan ad akk iqqburn ɣ imawaln n [[tutlayin timaziɣin]], ḥḍant ɣila ɣ tinidlisn n MMSH n Aix-en-Provence (Tasdawit n Marsey). Ittyura ɣ tasut tis-XII<ref name=":0" /> ɣ usggwas n 1145 (540 hijrya)<ref name=":1">'''<small>( fr )</small>''' [http://www.wikimazigh.com/wiki/Encyclopedie-Amazighe/Encyclo/AirEtAncienneteDuTachelhit Wikimazigh.com - Air Et Anciennete Du Tachelhit] </ref>.

Kkuẓ n warratn ad ufan n "Adlis n ismawn", kraygat yan gisn ur irwas wayyaḍ. Munn kullu ɣ yan warra ig win tasut tis-XVII ar tis-XX. Gan s kkuẓ-itsn win umara Ibn Tunart. Tis-kkuẓt, talli akk gisn istawhman, gis uggar n 2.500 n ukccumn iɛrabn d usuɣl nnsn s [[taclḥit]]. Ikccumn ad smunntn ɛla ḥsab imrsi nnsn (tazzit n ufgan, imudar n tgmmi, imɣi ...).

Zɣ kullu [[tutlayin timaziɣin]] n ɣilad, ɣwalli akk iqrbn irwasn tamaziɣt taqburt tazaykut nna s yura Ibn Tunart adlis nns tga-tt [[Taclḥit]]. Mayad ar itbayyan mzyan ɣ iwaliwn d tguriwin n umawal ad acku llan gisn kran tguriwin nna ur aɣ tn tafat abla ɣ tutlayt [[taclḥit]] d ur llin ɣ tutlayin timaziɣin yaḍn, zund: ''Aɣwy, Afulkiy, Asid, Tigmmi, Idgam'' d ''Dar''.

D llan daɣ kran iwaliwn ɣ udlis ad nna ur llin ɣ [[taclḥit]] n ɣilad, wala ɣ [[tutlayin timaziɣin]] yaḍn, zund: ''Kasra'' (ɣar), ''Wala'' (bahra), ''Aysladd'' (abla).<ref name=":1" />

== Amawal ==
{{reflist|group=awal}}

== Iɣbula ==
<references />
[[Taggayt:Imaziɣn]]
