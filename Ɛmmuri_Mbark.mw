{{Databox|en=Ammouri Mbarek}}
'''Ɛmmuri Mbark''' yan ɣ inuẓṛ mqqurnin n tamazirt n [[Amṛṛuk|umṛṛuk]] d tasga n [[Sus]], d kraygat mani ɣ umadlan. ilul '''Ɛmmuri Mbark''' ɣ irgiten ɣu uzddar n[[Aṭlas mẓẓiyn|waṭlas mẓẓiyn]] itfrn i tsga n [[sus]] ɣ tamazirt n [[Amṛṛuk|umṛṛuk]] , ig z yat taqbilt [[tamaziɣt]] n tsggiwin n [[Tarudant|Trudant]] ɣ imzwura n usggas 1951.

==Aɣaras n umarg==
ṭg tasgayad yad n [[ṭarudant|ṭrudant]] yan udɣar lliɣ iggut umar amasiɣ, d imasn ns , ɣalli rad isgadda adɣar n tlalit n umarg amaynu isswan s laṛyaḥ n iḥ wacn, d umarg aqbur n rways if atig i tazawant tamaziɣt : 

ɣin nit aɣ t izdaɣ umarg, yaru gis amud n uwujdu d igdfan n tadḥfi ur inwin amr ɣ tfdḥniwin n tguri d tiyyt, urta yusi adâr nns ad yasy agmmay yâdn ɣ taddrwin n ṭrudant d tiswak nns llasnin. ṭam isggwasn ad dars illan lliɣ n ilkm ṭarudant izdaɣ yat tgmmi n wazzanen f llant "taytmatin tikatulikin" iḍfr gis tiɣḥri aylliɣ izri tiɣḥri izwarn ikcm ilmma s tinml "bn sliman rrudani". ufuɣ ad s brra n "umalu" ittudḥrasn n tgmmi n taytamatin ad t irgn tiklit yâdn i uzwu n umarg d tɣawsiwin imanen n umadâl. skrn, nttan d kran n iàzriyn lli d yaqra ɣin yat trabbut n umarg tatrart ssaɣn as "ls birds" -igdâd s tnglizt-. ism ad ar yakka aguns n tɣlaɣalt lliɣ ilul warram ad nnsn. ṭagara n isggwasn 60 ẓlin s tmitar flnt trubba, ittirirn s [[ṭinglizit|tnglizt]], ɣ umaḍl : zun d [[batls]], d tiyyḍ… iɛzriyn n [[ṭarudant|ṭrudant]], zun d akw ingga nnsn ɣ tmdinin yâdn d tmizar yâdn, usin imassn lli mu ssn, ar ttirirn s iwaliwn ssn d wid ur ssn kigan, ad d traran taɣlaɣal ifl warram ad atrar ɣ igunsiwn nnsn grawlnin. ɣid aɣ d tlul tswangmt n ls birds, yirir làmmuri d imddukkal nns turarin s tfransist…maca iɣarasn n tiɣḥri ar ttismadn, ar idsn tismadn iɣarasn lli yidsn imanen, mkan af daɣ yusi mbark adâr nns ilkm agadir. iswurri gis. yasi yids tayri d wattân n umarg. ṭizi yan, ur d sul tirabuttin n brra ad isannun izḥri nns mac arram n trabbut nas lɣiwan af d ifaw wass n mrruk ɣ tzwuri n tmrawt 70 munen ids tuggt n iàzray ɣ tlul tayri n umarg. mbark, zun d akw wiyyâd, idḥfr angi, imun d yat trabbut ɣ ṭznit ar tturarn taàrabt. maca llan inmuggar, ɣ tudrt, iɣin ad irzḥm aginan n ussan s man ur ntam, s kra n idir ur nwarga nɣ akw f ur nskr. mayad nit ad ijran i làmmuri, inmaggar ɣ yat tmɣḥra d yan ɣ imasayn n ugraw n lmɣrib x isiggl d isnifiln n ṭussna. inmaggar ids ɣ yan uzmz ɣ tra tmsmunt ad ad tsfalki arram satn kran imslayn gis ɣ igr n umarg amaziɣ. lliɣ izḥra mbark ɣ uɣûri yad yat tɣawsa izdârn ad t izdi s yat tklit d tɣlaɣalin n umarg ittnunuyn ɣ ixf nns d tɣlaɣalin n tmagit yugm ɣ iggi n twririn, sul imḥzziy ar ikssa ulli d twargiwin n mzzṭy d tmazirt, isadmr yasi irifi nns imuddu s [[ṛbaṭ]]. ɣin aɣ inmaggar d imddukal llis skrn tarabut n usman (zḥr usman ɣ man yaḍn ɣ sit ad) zun d [[butrufin]], [[bijɛad]], [[lɛkkaf]] d wiyyaḍ… ɣin nit aɣ d yiwi f usnulfu amaynu ɣ umarg [[amaziɣ]] lli mu izwar [[ɛli azayku]], [[muḥmmad mustawi]], [[axiyyaṭ]]. maca ur ikki uzmz yat (iggi n krḍ isggasn) tbḍu trabbut; maca mbark ur ifl d umarg; ur ibḍi d tnana iɣlaɣln ɣ igunsiwn nns. ismd sllaɣ nttan aɣaras nns, yasi tagitart, nɣ amzad, ar isiggil idirn, nɣ iggitn, dranin n umarg d urarn aggugnin ɣ uguns nns, ɣ iman, ɣ tguriwin d tgudiwin. isffaɣ d tassfift izwarn ɣ usggas n 1979. ṭasfift lliɣ yurar timdyazin n [[muḥmmad mustawi]] : '''ṭazzwit''' nra nkk dim a nmun. ar tad igguran iskr nttan d [[ɛli cuhad]] illan ɣ trabbut n "[[arcac]]" lliɣ tlkm titt nnsn aman ɣ lɛin (ar allan).

==Amarg amaynu iẓlin ==
Arram n "Ɛmmuri Mbark" ila yan udem iẓlin ɣ igr azawan amaziɣ. Nttan ay zwarn is yura timedyazin n umarg atrar zund tid akk ittuyssann n umedyaz [[Ali Azayku]] : zeɣ
:Giɣ adjar n tudrt ur iyyi tuqqr
: Tusi yyi tg iyyi ɣ idammn n willi ddrnin'''
Ar :
: Gan itran inagan ɣ waḍân n tillas
: Ayyur idrus iɣ ibidd ɣ imi n ignwan
: Rbbi nniɣ is mmuddan fln aɣ ur nssin.''' 

Mekli daɣ yurm tiyyat ggutnin n umarg amaziɣ d umarg n umaḍal. Yusi ɣ uḥwac, ɣ uhnaqqar, ɣ ujmak ; yarm arkkaz n ayt [[huwara]], izri n, ɣ yat tasffift nnes, s iger n Jaz. Làmmuri, zeɣ lliɣ iman d tezwwit, sellaɣ nttan d tgitart nnes, ad isnulfu, ur ar ittales i tiyyat, ar ittekka f ijeddigen, ur djun rmin.

Yurar f tayri : (ahêbib lli tera tasa ur illi ɣid) ; d uzwag (tiwi ten a Muɣa s ifran n ddu wakal) ; d uluy (aluluy aɣ en mdêlx iseggwasen dlen ten s tgudîwin ; nekki gix ahyyâd ur salax ad allax) ; mekli yurar tamagit d wawal nnes amaziɣ (awal inu gan amaziɣ ur ten iri yan). 

Tagara yad iswurri d kran yan ɣ Beljika af ad ad ifk udem azûran, lli bedda iwarga, mac ur t jun yufi, i tiyyat itɣliɣilen ɣ ugunes nnes zeɣ lliɣ ittut s "umariq" n umarg d uluyen.

== Tisfifin==
:D tarabbut n [[Usman]]
* Takndawt (1976) 
* Usman urrind (1983)
* S tisfifin yaḍn n 45 n ussutl ɣ usgas n1976.  
: Waḥdut
* Afulki (2006)  iwaliwn n :  [[Aḥmed Buzid]]
* Ini kra
:: D unaẓuṛ [[Σli Cuhad|Ɛli Cuhad]] - (1999)
* Azmz irufan (1994)
* Manzak inn (1993)
* Saqsa amanar (1992)
* Janvil (Gennevilliers) (1987)
* Iggig n ssif (1984)
* Amnzuy ɣ ujddig (1983)
* Mamnk ur yalla (1980)
* Nkk dik an mun (1978)

== Anaẓuṛ amẓẓawan d izwarn tasut nns ==
Issnti Ɛmmuṛi  Mbaṛk  amarg zɣ mẓẓiy nns, ifk ugṛḍ nns tiguriwin mmimnin i imsflidn d ugdud nns. Iswwuri s kigan n tzlitin iɣman ɣ tskla tamaziɣt tatrart. Mqqar ittawssan Ɛmmuṛi s uẓawan amaynu, amarg aqbur ur gis ifl. Tisfifin n ṛṛayṣ Lḥajj Blεid lli mi yuls ɣ isggʷasn n (90) s tmlda n usnfar lli tssnti tmawast n tussna bla tsmd t, gant tuggʷa mas yiws unaẓuṛ ad ɣ usmatti n talɣatin ad s dar tasutin n yimal.

Mnnawt tfras ad idra Ɛmmuṛi  d Uzayku: ar akkʷ ttirin tizlit tatrart, d usin akkʷ unzgum n umarg amaziɣ d usbuɣlu nns. Inna Ɛmmuṛi  ɣ yan umsawl mas ar nn ittafa ixf nns ɣ tmdyazin n Uzayku. Yufa gisnt aylli s ar isiggil : taguri immimn, talɣiwin yusin ur d imikk n intagn ɣ uswir amaḍlan ddfir n win tmazirt.

Talɣatin n Uzayku lli yurar Ɛmmuṛi  ggutnt, gant akkʷ tin tmaziɣt zqqaɣn, teṭṭaynt tiguriwin timzzitin, fkint tindi i wawal amaziɣ zun d  tizlit n “Janbiyyi” lli igan  talɣat tamɣlalt ɣ umzruy n umarag amaziɣ atrar. Tẓḍaṛ ad tsnfl addad n tzlit tamaziɣt s yan waddad lli tt yujjan ad nn tut s wayyawn nns ɣ yigr amaḍlan.

Ɛmmuṛi inna ɣ unɣmis n « le Matin 2003 » f ulmuggar anamur n tzlit tartart -lli ɣ yiwi tasmɣurt tamzwarut-  mas iga yat tmlda lli ɣ ar ittnmiggir yan ugdud n inaẓuṛn. Tiklit zwarn isyafa gis s uẓawan, s uḍṛiṣ n tlɣat, s wul nns yuyl ar ittirir: ''« myarɣ adlli ad didi ittirir ɣ trabbut inu smmus ar ṣḍiṣ n mddn ; ɣ tlɣat ad, urarɣ gis d uggʷar n 30 n ugmam amẓẓawan… »''

Tannayt ad lli ifka Ɛmmuṛi  tẓli s unmuggar anamur n tzlit tartart, macc mad iẓlin s tlɣat n «janbiyyi », inna fllas ɣ usays n « في البال أغنية » tiguriwin ad : « ''ufiɣ nn  ɣ tzlit n janbiyyi aylli s ar siggilɣ. Timdyazin n Uzayku gan zun d iɣ ar tnt fllati ittara, ar nn gisnt ttafaɣ ixf inu ; lliɣ stiɣ talɣat ad,  giɣ ɣ ixf inu yat twngimt : ad d gis ḍiɣ yat tnaɣa nna ur illan ɣ tsfifin inu timzwura. Asqsi iga t: manik s rad skrɣ abṭṭu amẓẓawan nns d manik s rad tt ssnkdɣ i ugdud, awiɣ taɣḍft nns… ayad akkʷ tamɣ t inn ɣ tzlit ad».''

Mqqar tlla tɣnnant ngr inaẓuṛn imadrawn ɣ unmugar ad, tẓḍaṛ tlɣat n “Janbiyyi” ad tawi tasmɣurt tamzwarut n tzlit tanamurt tatrart ; aylli yakkan tamatart mas tẓḍaṛ tmaziɣt ad tskr adɣar nns ɣ yigr n umarg anamur, macc ad tili tnalit n wawnk, acku nttat ad iẓḍaṛn ad  tsslkm aẓawan amaziɣ i tskʷfal attuynin ɣ uswir anamur nɣ amaḍlan.

S uzgzl talɣat n ‘’Janbiyyi ‘’ munn gis ifrdisn ad lli tt yujjan ad tg talɣat n tasut :

* Yura tt Uzayku, amara axatar, s yat tɣarast tatrart ɣ yat tizi lliɣ sul ijbbṛ umarg amaziɣ ɣ tɣarast nns tamyurant;
* Ismurg tt Ɛmmuṛi  s yan ugṛḍ iḥlan d yat taqqayt d iṭṭayn tufrayin n wul;
* Abṭṭu n uẓawan nns iskr t unaẓuṛ Ḥmad Ɛinun;
* Tska f tguri immimn yusin anzgum d tkrrayt n imzwag ayt darnɣ ɣ tagut n Bariz “Gennevilliers”;
* Tsdandi tt trabbut tatrat n uẓawan lli iḍfaṛn i tmawast n tussna; ....

Tasmɣurt lli yiwi Ɛmmuṛi s tlɣat n “Janbiyyi” tga ɣar yat ɣ gr tsmɣurin yaḍnin. Talɣat n “Janbiyyi” tga yat ɣ gr tmdyazin yaḍnin. Talɣat lli f nmaggarn sin inmɣurn: yan ɣ yigr n uẓawan, wiss sin ɣ yigr n tmdyazt tartart.

==Iɣbula==
* [http://azawan.com azawan.com (afulay)]
*[http://agharas-agharas.blogspot.com/?m=0 Agharas-agharas.blogspot.com]
==Izdayn n brra==
* [https://web.archive.org/web/20110209065847/http://www.ammouri-mbarek.com/web/ Asit unṣib]
* (fr) [http://www.imurig.net Imurig.net - Portail de la musique et culture amaziɣs Chleuhs avec biographie, une interview audio et des extraits de chansons de Ammouri Mbark]
* (fr) [http://www.souss.com/Entretien-avec-le-musicien-Ammouri.html Souss.com - Entretien avec le musicien Ammouri Mbark]
* (fr) [http://www.asays.com/article.php3?id_article=42 Biographie et entretien]

[[Taggayt:Inaẓurn n umṛṛuk]]
[[Taggayt:Imdyazn n umṛṛuk]]
[[Taggayt:Aẓawan]]
[[Taggayt:Tameddurt]]
[[Taggayt:Inaẓurn imaziɣn]]

[[fr:Ammouri Mbark]]
