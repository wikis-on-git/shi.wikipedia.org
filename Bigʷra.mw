{{Databox|en=Biougra}}
'''Bigʷra''' tga yat tiɣrmt tg tamaẓunt n tmnaḍt n [[Tamnaḍt n Actukn-Ayt Baha|Actukn-Ayt Baha]]، ɣ tsga n [[Tasga n Sus-Massa|Sus-Massa]]، ɣ tmazirt n [[Lmɣrib]]. Ilkm uṭṭun n imzdaɣn nns kra n 25.928 ɣ usiḍn n usggas 2004، amma win usggas n 2014, ilkm-d 37.933 imzdaɣn. Tzga tɣrmt n Byugra f taggugt 17 n kilumitr zɣ [[Ayt Mllul]]، d 37 km zɣ [[Agadir]]، ssutln as ɣ akk tama nns idwarn iḍfrn i tgrawt n asif n ṣṣafa.

Bigʷra s yism ad s tiggura nns illan nna s twassn tɣrmt، nna igad ɣakud-ann azamul anmazray n tɣrmt dat ad yili uhddm nnsn zɣ dat n udabu bac ad yals i ubuɣlu n tɣrmt maca adabu ynɣa taysi tadlsant d tanmzrayt n tmnaḍt ad.

Tga tɣrmt n Byugra zɣ tɣrma mqqurnin n tkrza ɣ [[lmɣrib]] ar ttazn i igadazn inamurn ɣ lmɣrib igumma d icakan zund [[aẓalim]]، d [[xizzu]] d ibawn d tugt yaḍn, d kra n wanawn n igumma zund tlaḥ azggaɣ d asmmam d timiṭacin...

== Aẓur n wawal ==
Aẓur n tguri n "Byugra" s [[taclḥit]] iga "bu iggura" ɣ tallast yaḍni nnan imzwura mas-d ism nns ila-d s tmnaḍt llan gis iɣzran n waman ar ttidirn gis igwra uya yiwi ar ism nns . 

== Asnmkta ==
Ar ittini usiḍn lli ittyuskar ɣ usggʷas n 2014 mas<ref>[http://rgphentableaux.hcp.ma/ RGPH 2014 - Site HCP]</ref>:

=== Aslmd ===

* Tigmiḍi n taqubbanit (middn lli ur ssin ad aqran wala ad ttaran) : 27,3%
* Tigmiḍi n imzdaɣ lli iɣran ar usinan n usmdi nɣd uggar : 17,8%

=== Tadamsa ===

* Tigmiḍi n imzdaɣ lli llan ɣ isggasn nnsn n twuri : 51,1%
* Tigmiḍi n tarwuri (middn lli ur ṭṭafn tawuri) : 12,7%
* Tigmiḍi n imzdaɣ lli swurin dar lmxzn (nɣ kantin swurin gis) : 13,6%
* Tigmiḍi n imzdaɣ lli swurin ɣ uslig (nɣ kantin swurin gis) : 61,7%

==Iɣbula==
<references />
== Ɣayli sis izdin ==
{{Commons izddar|Biougra|Bigʷra}}{{Tasga n Sus Massa}}{{Amud/Lmɣrib}}

[[Taggayt:Sus]]
[[Taggayt:Timdinin n Lmɣrib]]
