[[Afaylu:Ramadan Panorama.png|vignette|257x257px|Tiɣawsiwin nna s ittussan wayyur ad]]
Ayyur n '''Ṛmḍan''' iga ayyur wiss tẓa ɣ tmzwagt tanabawit, ar tettili dffir n wayyur n Caɛban, iẓil wayyur ad dar imuslmn d imumnen acku nttan ad igan ayyur n wuẓum lli igan yan rrukn zɣ larkan n [[lislam]].

Issntay wayyur n Ṛmḍan kud-nna ẓṛṛin middn ayyur ɣ wass 29 n Caɛban, iɣ ikmml rmḍan da sfuglun imuslmn s tfaslka n lfiṭr.

Dar wayyur n Ṛmḍan adɣar iẓlin ɣ taysi d umzruy n imuslmn, acku iggiz d gis adlis n rbbi [[Lqʷran|lquran]] zɣ llawḥ lmaḥfuḍ s ignna n ddunit ɣ yiḍ n lqadar ɣ wayyur ad, dffir iggiz d ɣ-akud-ann imḍfrn ɣ uzmz n tuggza n lwaḥiy lliɣ illa urqqas [[Muḥammad]] taẓallit n rbbi fllas ɣ ifri n ḥira lliɣ dars yucka lmalak jibril, inna as : اقْرَأْ بِاسْمِ رَبِّكَ الَّذِي خَلَقَ tga tkṭṭumt ad tamzwarut iggiz nn zɣ udlis n rbbi [[Lqʷran|lquran]].

Izdi wayyur n Ṛmḍan ɣ kigan n tmizar n lislam s ugudi n inazwiyn n usgd zun d: taẓallit n ttaṛawiḥ d liɛtikaf ɣ timrawin tinggura, d tugt n tmyurin d ttaqalid zun d taɣuri i wiyyaḍ s lfḍur n [[Tiwwutci|tinwutci]].

{{Amud}}
[[Taggayt:Lislam]]
