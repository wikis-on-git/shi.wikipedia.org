[[Afaylu:Cabili in burnus.jpg|thumb|Tawlaft n kra n imaziɣn iqburn ilsan ubrnus]]
'''Axidus''' nɣd '''Abarnus''' nɣd '''Axnif''' nɣd '''Aznnar''' (s [[darija]]: برنوس) iga yat tmlsa tamaziɣt n irgzn ẓlin sis irgazn n ugafa n tfriqt slawann akk Imṛṛukiyn. Isslɣ-asn  Amassan n tasmuni Ibn Xldun i imaziɣn ism n ayt ibrnusn (ayt iznnarn)... d kigan n iwrikn twassan s timlsit n ubrnus zund [[Muḥmmad n Ɛbdlkrim Axṭṭab|Ɛbd Lkrim Lxṭṭabi]] d [[Muḥa u Ḥmmu Aẓayyi|Muḥa Uḥmmu Azayyan]] d agldun Ɛbd Lqadr d itsn inbbaḍn n tmizar n Umṛṛuk Axatar.

Tettwassan tmlsit-a tamaziɣt aylliɣ llan Imaziɣn ɣ Wandaluz ɣ urzzum d ula ɣ tnbḍt n [[Imrabiṭin|Imrabṭn]],  [[Imwaḥḥidn|Imuwaḥḥidin]] d [[Imarinen|Imariniyn]] dfir-nns , iga tizi nnaɣ yat tmlsit tagjdant ur-d ɣir f abɣur-nns mac illa dars ula addur axatar, ur-da itffɣ urgaz amaziɣ abla iɣ ilsa Aznnar-nns ilin dis kigan n iɣman...

Ittwassan id Imaziɣn ikka-tt-nn ar thyyan Abrnus ɣ taḍuṭ d azzar n tiɣiṭṭn afad as-n itrara aṣmmiḍ d itflan n idrarn izilaln, d Abrnus iɣmatn-nns gan-t-n Umllil, Angal, Azggʷaɣ, Anili d Awraɣ, d taḍuṭ da-ttit ɣmman s iɣman nna-d ttasin sg ugama...

== Anawn ==
Abrnus nɣd Axnif iga yan wanaw n tmlsa taṭlasit iẓlin s Imaziɣn, d iga anawn kul tamnaḍt d wi-nns, illa uɣzzaf d unammas d ugzzal:

* Abrnus iɣzzifn : iga win izaɣarn llan dis ula ntta iklatn, Amllal d Ungal d Ujnjali d Admman.
* Abrnus anammas :  iga Abrnus asalan aṭlasi, d iɣmatn-nns Angal d  Imlliɣd, ar ityawẓṭṭa ɣ taḍuṭ d tilmi, illa kigan ɣ iduran n Waṭlas axatar d anammas d amzzan.
* Abrnus igzzuln : iga win tqbilin n ugmmuḍ d ugafa n umṛṛuk, ism-nns Axnif , iga Ubrnus amllal timlsit n tfugliwin d id lɛid d tmɣriwin d.

== Ism ==
Ism n Ubrnus aqbur s [[Tutlayin timaziɣin|tmaziɣt]] igat "Axnif", ism-nns s [[Tutlayt Taclḥit|tclḥit]] n [[Sus]] "Axidus". Ɣ umawal n tmizar Lyaqut Lḥamawi tifrt :358 inna: " ma ikka-tt-nn ism-nns ɣ uzmz n Landaluz ɣ udrar n ibrnusn igat yan udrar taman Qurṭuba zdɣnt itsn Imṛṛukiyn ibrnusn". aras ttinin "Slham" s tantala tamurant.<ref>[https://www.facebook.com/artmoorish Abernus] - Moroccan taẓuri</ref>

== Tiɣbula ==
<references />
[[Taggayt:Timlsit]]
