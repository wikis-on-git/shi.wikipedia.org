{{Databox|fr=Tizourgane}}
'''Tizurgan''' nɣ '''Tizrgan''' (s [[Tifinaɣ|tfinaɣ]] : ⵜⵉⵣⵯⵔⴳⴰⵏ ''tizʷrgan'') iga yan udwar iwala i [[Tiqbilin n Lmɣrib|tqbilt]] n [[Ida Ugniḍif]] ɣ [[Ctuka-Ayt Baha|Wactukn-Ayt Baha]], tsga n [[Sus-Massa]] ɣ tmazirt n [[Lmɣrib]]. Iwala udwar ad i talmacixt n [[Ayt Wafayaḍ]] nna ɣ llan 30 idwarn yaḍni. Ar ittini usiḍn lli ittyuskar ɣ usggʷas n 2004 mas uḍwar ad zdɣn gis tqriban kra n 32 umzdaɣ d 11 n tawjiwin.<ref>[http://rgphentableaux.hcp.ma/ RGPH 2014 - Site HCP]</ref> 

== Aẓur n yism ==
Ur illi kra n aẓur iṣḥan i wawal ad n "Tizurgan". Llan kigan n iẓuran d ku yan d mad ittini aylliɣ ur sul nssn manta gisn ad iṣḥan. Aẓur nna akk gisn ittawssan iga tt mas ism ad n "Tizurgan" ikka d "Tin + izurgan (amagut n Azrg)", yili daɣ mad ittinin mas d awal ad ikka d "Tizi n wargan".<ref>[https://web.archive.org/web/20210215223731/https://www.hespress.com/%D8%AA%D9%8A%D8%B2%D8%B1%D9%83%D8%A7%D9%86-%D9%82%D8%B1%D9%8A%D8%A9-%D9%85%D8%AD%D8%B5%D9%86%D8%A9-%D8%AA%D9%83%D8%AA%D9%86%D8%B2-%D8%A7%D9%84%D8%AA%D8%A7%D8%B1%D9%8A%D8%AE-%D8%A7%D9%84%D8%B9-780577.html "تيزركان".. قرية محصنة تكتنز التاريخ العريق بقمم الأطلس الصغير]</ref>

== Tarakalt ==
Adɣar nna ɣ illa udwar ad iwala i [[Ida Ugniḍif]] ɣ yat tuggugt n 100 km ɣ iffus n tamdint n [[Agadir|Ugadir]], ɣ yan wafa n idrarn n waṭlas mẓẓiyn nna ɣ tlkm tattuyt kra n 1500 m tqriban. Illa udwar ad gr [[Ayt Baha]] d [[Tafrawt]], ar nit fllas izray uɣaras lli d isman timdinin ad s sin. Bnan imaziɣn n [[Ida Ugniḍif|ida ugniḍif]] iɣrm ad ɣ iggi udrar fad ad ḥmun iguyya nnsn d ad darsn tili yat tannayt ɣ ikaliwn n tqbilt att ur ikcm mad ihrcn.

== Amzruy ==
Zund tqriban akk idɣarn nna ɣ llan imaziɣn, ur llin kigan n warratn isawaln f umzruy n iɣrm ad. Imzdaɣ n udwar ad gan tuggt nnsn mustaqirrin, kkan-t-inn ddrn s ɣayli asn yakka akal nna krzn d imudar nnsn yɛni middn ɛtamdn f iguyya nnsn. 

== Tiwlafin ==
<gallery>
file:Tighremt,_Agadir,_Region_Souss-Massa-Draa.jpg|Tawlaft iqburn yan imik n Tizurgan
file:Tizourgane_1.jpg|Tizurgan
file:Tizourgane_(Ortsbild).jpg|Tigumma n uẓru n Tizurgan
file:Tioulit_Maroc_1279.JPG|Tizurgan d Tiwlit
</gallery>

== Iɣbula ==
<references />

== Ɣaylli sis izdin ==
{{Commons izddar|Tizourgane|Tizurgan}}{{Amud/Lmɣrib}}

[[Taggayt:Tasga n Sus-Massa]]
