{{Sin imgrad|Ism1=adɣar amzray d tamazirt n Sus|Ism2=tasga n [[Tasga n Sus-Massa|Sus-Massa]] lli igan yat zɣ tsgiwin n Lmɣrib hat}}
[[Afaylu:Souss map 19th century.png|vignette|267x267px|Takarḍa n tmazirt n Sus.]]
Tga '''Tamazirt n Sus''' (s [[tifinaɣ|tfinaɣ]]: ⵙⵓⵙ, s [[Tutlayt Taɛrabt|taɛrabt]]: سوس, s [[Tutlayt Tafransist|tfransist]]: Souss) yat tasga bahra istawhman ɣ tgldit n [[Lmɣrib]], slawan akkʷ s [[Amzruy|umzruy]], [[tadlsa]] d [[tarakal]]t nns, tbḍa f snat tsgiwin [[Tasga n Sus-Massa|Sus-Massa]] d [[Tasga n Glmim-Asif Nun|Glmim-Asif Nun]]. Ayt sus gan [[iclḥiyn]] ar sawaln tutlayt [[taclḥit]]. Tettussan tasga ad bahra s taddagt n [[Argan|wargan]] lli gis illan d ur illin ɣ tta mani yaḍn. Tg ula udɣar nna ɣ bdan imbraṭuryat mqqurnin zun d [[Imrabḍn]], [[Imwaḥḥidn]], [[Isɛdiyn]] d ula tagldit n [[Taẓrwalt]].

Tga Sus yat tsga nna ɣ tlla lfilaḥa iggutn, ilin gis tugt n carikat, tettussan s [[tamallayt]] ɣ tgldit n [[Lmɣrib]]. Tamaẓunt nns tga-tt tmdint n [[Agadir|Ugadir]], tg tamdint lli akkʷ gis imqqurn d nttat ad yusin tadamsa n tmazirt n Sus. Ilin daɣ timdinin yaḍnin zun d [[Tiznit]], [[Tarudant]], [[Ayt Mllul]], [[Inzggan]], [[Ayt Baha]], [[Byugra]], [[Tafrawt]], [[Ifni]], [[Ṭaṭa]] ...

== Tarakalt ==
Sus tga yat tmazirt nɣ tsga illan ɣ unẓul utrim n tgldit n [[Lmɣrib]]. Tg tasga nna ɣ illa uṭṭun akkʷ imqqurn n imsawaln s [[tutlayin timaziɣin]] ɣ tgldit. Tutlayt nnsn tga [[taclḥit]].

Ɣ tmazirt ad ar nttafa idrarn n [[Aṭlas mqqurn|waṭlas mqqurn]] ɣ ugafa nns d idrarn n [[Aṭlas mẓẓiyn|waṭlas mẓẓiyn]] ɣ tuẓẓumt nns. Adrar lli akkʷ gis imqqurn iga tt adrar n [[Adrar n Sirwa|Sirwa]] lli illan gr aṭlas mqqurn d way mẓẓiyn. Ar tlkkm tiɣzi nns uggar n 3 304 m. Ar gis zrayn yan wasif bahra ittussan att igan [[Asif n Sus]].

Timdinin nns imqqurn gan-tn [[Tiznit]], [[Tarudant]], [[Ayt Mllul]], [[Inzggan]], [[Ayt Baha]], [[Byugra]], [[Tafrawt]], [[Ifni]], [[Ṭaṭa]], [[Wlad tayma]], [[Bizakarn]], [[Massa]], [[Taliwin]] ... Tg [[Agadir]] tamaẓunt nns

=== Iwtta imzrayn ===
[[Afaylu:قبائل سوس بعد استقرارها في نهاية القرن 19.png|vignette|240x240px|Tiqbilin tisusiyin ḍaṛt urggig nnsnt tigira n tasut tiss 19.]]
Ar ttglamn id bu umzruy n uzmz amuslm Sus mas tga ''Tamazirt n Igizuln'', nẓḍaṛ ad nini mas fkan i udɣar arakal yat taskta tanfgant, mayad isnamk mas d Sus tga tamazirt n [[Igizuln]].<ref>''Muqaddima - Ibn Khaldoun''</ref> Isnml [[Ɛabdlwaḥd Almuṛṛakuci]] tamazirt n Sus ḍaṛt ma f isawl f [[Mrrakc|Mṛṛakc]], inna: « [[Mrrakc|Mṛṛakc]] ad akkʷ iggʷran ɣ tmdinin mqqurnin n [[Lmɣrib]] nna gis ittussann, d ur tlli kra n tmdint yaḍn ḍaṛat nns ittubdarn nna ɣ rad tili tɣrma, abla kra n tmdinin mẓẓinin ɣ Sus Al Aqṣa. Tlla yat tmdint mẓẓin ism as [[Tarudant]], nna igan tamaẓunt n Sus, d nna ɣ ttmunan imzdaɣn nns (imzdaɣn n Sus zɛma) d yat tmdint mẓẓin ism as Zujundar, nna illan ɣ iggi n uẓṛf, tettuzdaɣ zdar willi swurrin ɣ usufɣ n ma illan ɣ uzara ann, amma ɣ tmazirt n Igizuln, yat tmdint igan tamaẓunt nnsn tga s yism Lkest. Ɣ tmazirt n [[Lmṭa]], yat tmdint yaḍn ism as ɣd nttat Lmṭa, timdinin ad llant ḍaṛat n [[Mrrakc|Mṛṛakc]], s ma iẓlin s [[Tarudant]] d Zujundar, kcmɣ sisnt d ssnɣ tnt, is akkʷ sul ssnɣ inmudda d itjjarn d wiyyaḍ, slawant akkʷ tmdint n yizaran ittussann ddu yism n Zujundar, amma tmdint n Igizuln d tin Lmṭa, middn n idɣarn ann ka d tnt ittkkan. »<ref>Abdelwahid al-Marrakushi, Al-mu'jib fi talkhis akhbar ahl al-Maghrib</ref>

Timdinin mẓẓinin ittubdarn zdar [[Ɛabdlwaḥd Almuṛṛakuci|Almuṛṛakuci]] zɣ [[Tarudant]] ar [[Lmṭa]] ttussann ɣassa ddu yism n Sus, acku inna : « Timdinin timẓyanin n Sus Al Aqṣa, ɣ tilawt, [[Al Yaɛqubi]] ɣ tasut tiss IX iskr ɣ Sus Al Aqṣa d tamdint zun d ukan tmdinin n [[Tamdult]] d [[Masst]]. Kkant tt inn tmdinin ad zɣ tmdinin tixatarin n Sus. Nniɣ: Amma [[Tamdult]], ur sul tsul ɣassa, d Masst nttat tsul da ttimɣur. Dɣya siɣ isbuɣla Al Yaɛqubi tannayt nns inna: " d Sus tlla ɣ ḍaṛat n udrar n Drn, ad t igan d [[Aṭlas Mqqurn|Waṭlas Mqqurn]], d ar itthyyu ɣ Nul Lmṭa ɣ d ttbddu tmnaḍt taṣḥrawit ».<ref name=":0">الشعر العربي في سوس بين الاتباع والإبداع: خلال القرن العشرين</ref><ref>مسألة النقود في تاريخ المغرب في القرن التاسع عشر</ref> Ayad irwas tannayt n [[Al Bakri]] ɣ tasut tiss XI, lli ittglamn Sus s tmnaḍt illan ḍaṛat n udrar n Drn bac ad thyyu ɣ Nul Lmṭa, nna ɣ tbddu tnzruft.<ref name=":0" />[[Afaylu:Souss Tribes in 1580.jpg|thumb|239x239px|Tiqbilin tisusiyin ɣ uzmz n Aḥmad Almanṣur Addahbi ɣ 1580]]Ibn Xaldun ntta ar ittglam Sus Al Aqṣa am kullu ma illan ḍaṛat n [[Mrrakc|Mṛṛakc]], nna ɣ tlla [[Tarudant|Trudant]] d Ifran d ar tthyyu ɣ ugmmuḍ ɣ unafar n [[Asif n Dṛɛa|Dṛɛa]], ar gis izray asif n Sus ar yill.<ref>مساهمة في دراسة تاريخ علاقة الدولة بالجهة : مونوغرافية سوس</ref> Asnml ad ad bahra nttafa ɣ uzmz n imariniyn am adɣar n twalit n irgayn, [[Imarinen|Imariniyn]] nttni yadlli bḍan Lmɣrib f smmust tmnaḍin n twalit n irgayn. Tawalit ad ad nttafa ula ɣ uzmz [[Isɛdiyn|asɛdi]]. Sin isugam ad ittsddidn i usnml ad; amzwaru iga t ''[[Aglam n Tfriqt]],'' nna ɣ ittinni bab nns [[Ḥasan Al Wazzan]]: « Rad salaɣ ɣilad tasga n Sus, lli illan ḍaṛat n [[Idrarn n Waṭlas|Waṭlas]], ɣ iffus, mnid n tmazirt n [[Iḥaḥan]], ifttun ɣ tagut zɣ yill, d itthyyun ɣ iffus ɣ umlal n tnzruft, ɣ iẓẓlmḍ llan idrarn n Waṭlas. Ɣ ugmmuḍ, ar uɣbalu n wasif n Sus, nna ɣ d tiwi tsga ad ism nns »<ref>معلمة المغرب: قاموس مرتب على حروف الهجاء يحيط بالمعارف المتعلقة بمختلف الجوانب التاريخية والجغرافية والبشرية والحضارية للمغرب الأقص</ref>. S ma iẓlin s usagm wiss sin: Asggaz n twalit n irgayn n Aḥmad Almanṣur Addahbi, ittussann ddu yism n « ''Diwan n tqbilin n Sus'' »<ref>ديوان قبائل سوس: في عهد السلطان احمد المنصور</ref>, ar gis nttafa ismawn n tqbilin tisusiyin ittussan ɣ uzmz ann. Ittusmras ism n "Sus" bac ad sis snamkn adɣar ittusnmln s isugam nna nbdr zɣ tuddma n uzmz aɛalawi ar ɣassa, ad t igan d udɣar illan ḍaṛat n Waṭlas Mqqurn ɣ iffus ar tnzruft d zɣ yill aṭlanti ar asif n Dṛɛa ɣ ugmmuḍ.

Ɣ udlis n ''Sus Al Ɛalima'' n bab nns [[Muḥmmad Lmuxtar asusi|Muḥmmad Lmuxtar Asusi]], ar ittsnml Sus ɣmk ad: « [...] Ar nttɛni s Sus aylli illan gr waddarn n iffus n Drn ar tnzruft, zɣ Wad Nun d tqbilin nns Tkna d Rakaybat d wiyyaḍ ar tsgiwin n Ṭaṭa d Sktana. »<ref>المعسول في الإلغيين وأساتذتهم وتلامذتهم وأصدقائهم 1-21 سوس العالمة</ref>

== Amzruy ==
Yan ccarij nna ɣ llan kigan d waman ad iskrn ɣ Sus yat zɣ tsgiwin lli akkʷ iblsn ɣ tgldit n Lmɣrib tasutin f tasutin ayad. Ittussan ɣ mad idrusn zɣ tasut tis-yan d mraw s tadlsa nns d usifḍ n sskkar. Azmz n wurɣ n tmazirt n Sus tlla ɣ jwayh n tasut tis-sa d mraw ɣ uzmz n tagldit n [[Taẓrwalt]], tkka-tt-inn ɣ uzmz ann tga tmazirt n Sus yat tmazirt istaqlan s yixf nns d tstaɣlla ɣ-akud-ann tasbbabt n wassay aṣḥrawi n wurɣ d uznz n sskkar i isbbabn ibrṭqqizn, ihulanḍiyn d inglizn. Ammas n tsbbabt n bṛṛa ɣ-akud-ann ikka-tt-inn ɣ [[Agadir|Ugadir]], yat tamdint illan ɣ iggi wasif n sus s kra n 10 id kilomitr<ref>'''<small>( fr )</small>''' [http://www.wikimazigh.com/wiki/Encyclopedie-Amazighe/Encyclo/Souss Wikimazigh.com - L'histoire de Souss]</ref>.

== Tutlayt ==
{{Imgradn sis itealqn|Imgradn=[[Taclḥit|Tutlayt Taclḥit]]}}
[[Afaylu:Communes of Tachelhit.png|thumb|Tigrawin n tmazirt n Lmɣrib nna ɣ ttuysawaln Taclḥit dar uggar n uzgn n middn.]]
Ar sawaln isusiyn s '''taclḥit''' lli igan yat [[Tutlayin timaziɣin|tutlayt tamaziɣt]] illan ɣ tamazirt n [[lmɣrib]], middn li sis isawaln gan [[Iclḥiyn]]. nttat ay-gan tutlayt tamaziɣt tamzwarut ɣ wuṭṭun n imssiwln d tiriwt n udɣar arakal nna tumẓ, llan uggar gr 8 ar 10 id mlyun ar sis sawaln. 

Tettusawal Tclḥiyt ɣ Sus, [[Iḥaḥan]], Lḥuz n [[Mrrakc]] d kra n tsggʷin yaḍnin asn d iwalan. Tumẓ tutlayt taclḥit zɣ [[Taṣṣurt]] ɣ ugafa ar Aglmim ɣ unẓul ar [[Warzazat]] ɣ ugmuḍ. Mac ar tin ntafa tlla ula ɣ timdinin mqqurnin n [[lmɣrib]] zun d [[Tigmmi Tumlilt]], d [[Rrbaṭ|Rṛbaṭ]] d [[Sla]].

Tkattin taclḥit ar tt taran s uskkil aɛrab nɣd alatini, ilin tugt n arratn s tclḥit s uskkil aɛrab. Ɣ isggʷasn ad ggʷranin isfɣ [[Asinag ageldan n tussna tamaziɣt|usinag agldan n tussna tamaziɣt]] anaw amaynu n [[tifinaɣ]] ar as tinin [[Tifinaɣ|Neo-Tifinaɣ]] ntat ɣila as tt taran willi as ssnin. Mqqar twuri lli d iskr usinag agldan, agmmay alatini d waɛrab ad akk iggutn slawan ɣ lWib d wantirnit.

Taclḥit kcmn tt iwaliwn n [[Tutlayt Taɛrabt|taɛrabt]] mac nttat ay-gan tutlayt tamaziɣt nna idrus is as kcmt iwaliwn iɛrabn, urd zun d [[taqbaylit]] d [[tarifit]] d tutlayin timaziɣin yaḍnin ..., nẓḍar ad nini mas d nttat ay-gan tutlayt tamaziɣt nna akkʷ iṭṭafn uṭṭun imqqurn n iwaliwn iẓuran ɣ tmaziɣt, zun d amdya d izwiln nna illan sul ɣ wawal aclḥi ar ɣassa. Ɣayn ad yujjan [[tutlayin timaziɣin]] yaḍnin atn usin zɣ taclḥit afad ad tn skcmn s wawal nsn.

== Imzdaɣ ==
[[Afaylu:Agadir_Areal_view_cropped.jpg|thumb|Agadir, tamdint akk imqqurn ɣ Sus]]
Ayt sus gan yan ugdud zɣ igdudn [[iclḥiyn]] [[imaziɣn]]<ref>[http://tribusdesouss.blogspot.com/2010/10/blog-post_5644.html Tribus de Souss] - 16 uktubr 2010</ref>.

=== Timdinin tisusiyin ===
<div style="column-count:4;-moz-column-count:4;-webkit-column count:">

* [[Agadir]]
* [[Agdz]]
* [[Ayt Baha]]
* Ayt Iɛza
* Awluz
* Awrir
* [[Ayt Bn Ḥddu|Ayt Bn Ḥaddu]]
* [[Byugra]]
* Drarga
* Imuzzr n Idaw tanan
* [[Inzggan]]
* Iɣrm
* Laxsas
* Lqliɛa
* Massa
* Mirlft
* [[Warzazat]]
* Wlad Brhil
* Wlad Tayma
* Ifni
* Skoura
* Tabunt
* [[Tafrawt]]
* [[Taɣazut]]
* Tagzn
* [[Taliwin]]
* Tamraɣt
* Tanalt
* [[Tarudant]]
* Tata
* Taznaxt
* Tmsiya
* Tifnit
* [[Tiznit]]
</Div>
=== Tiqbilin tisusiyin ===
<div style="column-count:4;-moz-column-count:4;-webkit-column count:">

* Laxṣaṣ
* Idakarsmuk
* Idakwaran
* Idakwakmar
* Idaw Amḥmd
* Idaw Baɛqil
* Idaw Brahim
* Idaw Blal
* Idaw Buzya
* Idaw Tinst
* Idaw Zal
* Idaw Zdut
* Idaw Zdaɣ
* Idaw Zkri
* Idaw Ziki
* [[Ida Usmlal|Idaw Smlal]]
* Idaw Finis
* Idaw Ktir
* Idaw Knsus
* [[Ida Ugniḍif|Idaw Gniḍif]]
* Idaw Ltit
* [[Idaw Martin]]
* Idaw Mnu
* Idaw Niḍif
* Arɣn
* [[Actukn]]
* Aksimn
* Amanwz
* [[Ammln]]
* Alanṣaṣ
* Wlad Jlal
* Wlad Mimun
* Wlad Yaḥya
* Awnayn
* Ibrkakn
* Ayt Aḥmad
* Ayt Alḥsn 
* Ayt Alxms
* Ayt Alrxa
* Ayt Alsaḥl
* Ayt Almɛdr
* Ayt Alnṣ
* Ayt Awɣan
* Ayt Awfra
* Ayt Awqa
* Ayt Awkadir
* Ayt Awkrḍ
* Ayt Awklw
* Ayt Awmribṭ
* Ayt Ifran
* Ayt Ikas
* Ayt Ilukan
* [[Ayt Baɛmran]]
* [[Ayt Baha]]
* Ayt Baha Awmlal
* Ayt Brayyim
* Ayt Bubkr
* Ayt Buɛṭa
* Ayt Bunuḥ
* Ayt Bwalṭib
* Ayt Trudant
* Ayt Tidli
* Ayt Tiznit
* Ayt Tifawt
* Ayt Tikni
* Ayt Zkri
* Ayt Jrar
* Ayt Jml
* Ayt Aḥmd
* Ayt Ḥrbil
* Ayt Smik
* [[Ayt Ṣwab]]
* Ayt Ɛbdallah
* Ayt Ɛbdallah Awsɛid
* Ayt Ɛtman
* Ayt Ɛli Waɛla
* Ayt Ɛmirt
* Ayt Ɛin
* Ayt Falas
* Ayt Massa
* [[Ayt Mẓal]]
* Ayt Musa
* Ayt Musa Awɛli
* Ayt Milk
* Ayt Wadrim
* Ayt Warḥu
* Ayt Wasa
* Ayt Wasu
* Ayt Wafqa
* Ayt Walyaḍ
* Ayt Wikman
* Ayt Yḥya
* Ixulan
* Iduska Izdar
* Iduska Awfla
* Irḥaln
* Iznakn
* Isafn
* Isakn
* Isktan
* Ismukn
* Isndaln
* Issi
* Iṣbuya
* Iɣcan
* Iɣir Mluln
* Ikunan
* Ikunka
* Ilaln
* Iliɣ
* Imjaḍ
* Imstitn
* Imskin
* [[Imcgigiln]]
* Imntakn
* Indawzal
* Induzal
* Ihrkitn
* Iwaziwin
* Bizakarn
* Tazrwalt
* Tasrirt
* Taskdlt
* Taṣdmit
* Taṭawin
* Taɣjijt
* Tafndilt
* Takmut
* Takna
* Tamnart
* Tudma
* Tucka
* Tuflɛzt
* Tikiwin
* Tiyuwt
* Alxnafif
* Aldu Drar
* Alzwafiṭ
* Fm Alḥṣn
* Qṣur Ṭaṭa
* Alqliɛat
* Kṭiwt
* Alknasis
* Mzdakn
* Almnabht
* Mir Alelft
* Hwart
* Turkuz
* Tafrawt
* Tafrawt Almulud
* Ilɣ
* Anmalus
* Mrayt
* Ayt Mnṣur
</Div>

== Tiwlafin ==
{{Agzzum ixwan}}

== Udmawn ==

* [[Ibn Tumrt]], argaz lli d ibdan imbraṭurya n [[Imwaḥḥidn]]
* [[Ḥmad Ɛaṣiḍ|Aḥmad Ɛaṣid]], aslmad, amɣnas, anḍḍam, amara, amzraw amɣribi
* [[Ḥmad Adɣrni|Aḥmad Adɣrni]], amara, amɣnas, buyzrfan d ar ittdafɛa f izrfan n ufgan amaziɣ ɣ Lmɣrib;
* [[Ɛabdllah Zagur|Ɛabdllah Zakur]]<small>,</small> amɣar d amɣnas mgal ifransawiyn ɣ tsga n Sus;
* [[Muḥammad Muxtar Asusi]], amara d aɣlnaẓri amɣribi d argaz asrtan;
* [[Iznẓarn Ɛbdlhadi|Iznzarn]], tarabbut tamaziɣt n umarg;
* [[Ɛaziz Axnnuc]], argaz n iskkinn nna akk itrfḥn ɣ Lmɣrib, iṭṭaf tuggt n lmacariɛ, ig amawsas n tafllaḥt;
* [[Muḥammad Bn Sliman Al-Jazuli]], amɣar n taqbilt tamaziɣt n Iguzuln;
* [[Ɛabdrraḥman Buftas]], argaz asrtan amɣribi d argaz n iskkinn;
* [[Ḥassan Abuyub]], argaz asrtan amɣribi;
* [[Muḥammad Ḥaṣad]], argaz asrtan amɣribi;
* [[Salaḥ Mzili]], argaz asrtan amɣribi;
* [[Mḥammd Bihmdn]],  argaz n tsrtit d iskkinn d bu-lmacariɛ;
* [[Muḥammad Xayrddin|Muḥammad Xayr-Ddin]], amara amɣribi;
* [[Salwa Idrissi Axnnuc]], talmudirt n trabbut n Aksal - Morocco Mall;
* [[Tahar Bimzzaɣ]], Amudir n Koutoubia;
* [[Saɛid Muḥammad Faḍil]], bu-lmacariɛ, bab n Petromin Maroc ;
* [[Jamal Rraji]], bu-lmacariɛ, bab n Atay Sultan;
* [[Saɛd-Ddin Lɛutmani]], wazir amzwaru.

== Uggar ==

=== Imlan yaḍnin ===

* [[Iclḥiyn]]
* [[Lmɣrib]]
* [[Agadir]]

=== Idlisn ===
{{Agzzum ixwan}}

== Iɣbula ==

[[Taggayt:Sus]]
