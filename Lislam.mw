{{Databox|fr=Islam}}
Iga '''Lislam''' nɣ '''Islam''' (s [[Tifinaɣ|tfinaɣ]]: « ⵍⵉⵙⵍⵎ »<ref>[https://fr.wikisource.org/wiki/Page:Foucauld,_Dictionnaire_touareg.djvu/1829 carl du fuku, amawal atargiy, slm, tasna 1829]</ref> ; s [[Tutlayt Taɛṛabt|tɛṛabt]]: الإسلام) yan [[Asgd|usgd]] abrahmiy ittuḥḥadn ṛbbi. Iggʷiz d f urqqas [[Muḥmmad]] {{saw}}, ar ttinin i wanna iḍfarn asgd ad "''amslm''", amata nns "''imuslmn''".

Ar isslmad Lislam is iga wakuc yan d is ur illi kra n wakuc bla [[Allah]] (s [[Tutlayt Taɛṛabt|tɛṛabt]]: الله), d is iga [[Muḥmmad]] {{saw}} arqqas nns iggz fllas [[Lquran|Lqqʷran]] s tɣarast n unglus [[Jibril]] [[Afaylu:La_bracket.png|link=|20x20px]][[Afaylu:عليه_السلام.png|link=|20x20px|عليه السلام]][[Afaylu:Ra_bracket.png|link=|20x20px]]. Tga tugt n [[Imaziɣen|imaziɣn]] imuslmn.

Ibidd lislam f smmust trsal<ref>( ar ) [https://mawdoo3.com/%D9%85%D8%A7_%D9%87%D9%8A_%D8%A3%D8%B1%D9%83%D8%A7%D9%86_%D8%A7%D9%84%D8%A5%D8%B3%D9%84%D8%A7%D9%85_%D8%A7%D9%84%D8%AE%D9%85%D8%B3%D8%A9 Mad gan tirsal n Lislam s smmus ?]</ref> :

# '''Tugga''' (accahadah) : Ad ichd ufgan is ur illi kra n ṛbbi abla Allah (''la ilaha illa allah''), d is iga muḥmmd arqqas nns (''wa muḥammad rasul allah'') ;
# '''Taẓallit''' (aṣṣalat): Ad iẓẓall umuslm tiẓalliwin n wass s smmus itsnt ;
#'''Takuti''' (azzakat): Ad yaws ufgan s iqariḍn nɣ mad dark ilan atig i winna yusrn d imẓlaḍ;
# '''Uẓum''' (aṣṣawm): Ad yaẓum ufgan ayyur n rmḍan ;
# '''Arzzf''' (lḥijj): Ad d ikk umuslm [[Makka|mkka]], iḥujju-d, iɣ as yufa.
Amuslm iga afgan nna iḍfrn asgd n lislam, isslmn iman nns i ṛbbi. Idda d ism n lislam zɣ tutlayt taɛrabt (amyiwn: Muslim) (amagut: muslimūn/īn) . Llan mad yaẓn i 1,8 mlyar n imslmn ɣ umaḍal<ref>( en ) [https://www.pewresearch.org/fact-tank/2017/04/06/why-muslims-are-the-worlds-fastest-growing-religious-group/ Max Lislam iga ddin nna itntacarn s tizla ɣ umaḍal ?] </ref>. Gr 80% d 85% gisn gan isunniyn, ilin ula iciɛiyn ɣ kigan n tmizar n umaḍal, ggutn ɣ tmazirt n [[Iran]] d [[Ɛiraq]] d [[Lubnan]].

==Taẓallit==
Ar ittẓalla umuslm smusst twal ɣ wass, iqqan d fllas ad tnt iẓẓal ɣ tizi nnsnt. Ismawn n tẓilla n lislam s [[Taclḥit|tclḥit]] gant<ref>( shi ) [https://www.startimes.com/f.aspx?t=3902679 Ismawn n tẓilla n lislam s tutlayt taclḥit] </ref> :

# [[Tinzikk]] nɣ Tifawin ɣ Tin uzkka nɣ Tin tylgi
# [[Tizwarnin]]
# [[Tukzin|Tukẓin]]
# [[Tiwwutci|Tin wutci]] (Tiwwutc)
# [[Tiyiḍṣ|Tin yiḍs]] (Tiyyiḍs)

==Irqqasn==
Ar ittamn umusln masd  issggz ṛbbi irqqasn yaḍn.

Adam (arqqas amzwaru), dffir illa Idris, d Nuḥ, d tugt n irqqasn yaḍn twaḥsabn gan imuslmn, zun d Ibṛahim, d yiwis n ɛmmis Luṭ, d tarwa n Isḥaq d Ismaɛil, d Yaɛqub, d Yusf, d Musa, d Dawud, d Sulayman, d Yaḥya, Ɛisa iwis n Maryam .
==Rmḍan==
[[Afaylu:Islam by country.png|237x237px|right|thumb|Adɣar n imslmn isunniyn s ugmzgzaw, d win iciɛiyn s uzggaɣ]]Ayyur n Rmḍan iga ayyur wiss tẓa ɣ [[Azwag anabawi|uzwag anabawi]] ittili dffir n wayyur n [[Caɛban]], iẓil wayyur ad dar imuslmn d imumnn, nttan ay-gan ayyur n [[uẓum]] nna igan yan trsal n lislam.

Issntay wayyur n rmḍan asmi ẓṛṛin middn ayyur ɣ wass 29 n caɛban, iɣ ikmml rmḍan ar sfuglan imuslmn s [[tfaslka n lfiṭr]].

Dar wayyur n rmḍan adɣar iẓlin ɣ taysi d umzruy n imuslmn ؛ acku ɣ wayyur ad aɣ iggiz d udlis n ṛbbi [[lquran]] zɣ llawḥ lmaḥfuḍ s ignna n ddunit ɣ [[Iḍ n lqadar|yiḍ n lqadar]], dffir iggizd ɣ wakudn imḍfrn ɣ uzmz n tuggza n lwaḥiy lliɣ ttin ikka urqqas [[Muḥmmad|Muḥammad]] {{saw}} ɣ ammas n [[ifri n ḥira]]. Lliɣ-d iggz dars lmalak [[Jibril]], inna as :  اقْرَأْ بِاسْمِ رَبِّكَ الَّذِي خَلَقَ tga tassurt ad tamzwarut ad iggizn zɣ udlis n ṛbbi [[Lquran|lqqʷran]].

Izdi wayyur n Rmḍan ɣ kigan n tmizar n [[islam|Lislam]] s guda n inazwiyn n ddin zun d: taẓallit n ttarawiḥ d liɛtiaf ɣ timrawin tinggura, d tugt n tmyurin d ttaqalid zun d taɣuri i wiyyaḍ s tiram.

==lqqʷran==
{{Imgradn sis itealqn|Imgradn=[[Lquran]]}}
'''lqqʷran''' nɣ '''Quran''' ( s [[Tutlayt Taɛrabt|taɛrabt]] : '''القرآن''' —''Al qu'ran'' nɣ '''القرآن الكريم'''''—Al-qur'an al-karim'' ) iga aḍris asgdan akkʷ ilan atig ɣ [[Lislam]]. Ar tinnin imuslmn ɣ is iga awal n ṛbbi d is-d netta ad t-id issugzn f umazan nns [[Muḥmmad]]. Ar ɣassad, udlis ad iga udlis amzwaru d udlis nna akk iqburn ittawsan is ittyura s [[Tutlayt Taɛrabt|tutlayt taɛrabt]].[[Afaylu:Opened Qur'an.jpg|link=|thumb|167x167px|Adlis n ṛbbi lqqʷran]]Umnn akk imuslmn d imumnn masd [[Lquran|lqqʷran]] iga awal n ṛbbi isggizt-id s [[Tutlayt Taɛrabt|ils aɛrab]] f urqqas [[Muḥmmad|Muḥammad]] {{saw}} s ubrid n lmalak [[Jibril]] ɣ akk n tmldawin zɣ lbiɛta nns ɣ usggas 610 ar tamttant nns ɣ wass n 8 yunyu 632. Ibḍa [[lquran]] s 114 n tassurt, illa gis 6236 n layat. Illa ɣ [[lquran]] layat makkiya d  madaniyya. [[Lquran|lqqʷran]] lkarim iga adlis anggaru zɣ idlisn n ṛbbi, d tilawat n lquran d ussfld nns d twuri sis gan kullu lɛibadat ittaẓ sisn umuslm i ṛbbi bac ad izddig sis ul nns.   Tssnti tɣrma n imuslmn dffir ma iggiz lquran s [[Akal|wakal]].
==Tiɣrmin iqdsn ==

=== Makka ===
{{Imgradn sis itealqn|Imgradn=[[Makka]]}}
Tga '''Makka''' nɣ '''Mkka''' (s [[Tutlayt Taɛrabt|taɛrabt]]: مكة) yat tamdint illan ɣ utaram n tmazirt n Ssaɛudiyya, taggug f [[Almadina Almunawwara|Tamdint Ifawn]] s kra n 4000 kilumitr ɣ umnid n iffus ataram, d f tɣrmt [[Ṭṭayf]] s kra n n 1200 kilumiṭr ɣ amnid acrqi, d f 72 kilumitr zɣ tiɣrmt n [[Jadda]] d aftas n y[[Ill Azggaɣ|ill azggaɣ]]. Tga Makka Lmukarrama yat tmdint tasgdant bahra ilan atig dar [[Lislam|imuslmn]]. Tlla gis [[Timzgida n lḥaram|timzgida n Lḥaram]], d [[Lkɛba|Lkaɛba]] nna ygan lqblt n imuslmn ɣ [[Taẓallit|tẓallit]] nnsn.

=== lQuds ===
{{Agzzum ixwan}}

==Timldiwin n lislam==
[[Afaylu:Istanbul, Hagia Sophia, Allah.jpg|link=|thumb|179x179px|Tawalt n allah ɣ tmzgida]]
=== Tafaska ===
tafaska tga yat zɣ tifugliwin dar imuslmn (d tfugla tayaḍ iga tafugla n lfiṭr), ar ittili ass n 10 [[du lḥijja]] bɛd tagara n ubddi wass n ɛarafa, abddi nnag tbddn gis iḥujjajn imuslmn bac ad skrn  lmanasik ixatarn  [[lḥijj]], da tagara nns ass [[du lḥijja]]. iga  awd n tfaska  akttay n lqqist n nbi brahim tazallit n ṛbbi ɣafs lliɣ yẓṛa tiẓṛit nnag yumrt dis ṛbbi imqqurn s uḍḥḥi s yiwis smaɛil .darat mayan , yumrt ṛbbi s tɣrsi n izimmr ɣ ubddel f yiwis, mk ttaẓn imuslmn s ṛbbi ɣ wass n tɣrsi s yan n wulli  (izimmr, nɣ tafunast, nɣ alɣm) d ufrraq n uksum  n tɣrsi f ayt uɣlad nɣ iwssarn d ayt tawja.

== Ẓr ula ==

* [[Muḥmmad]]
* [[Lquran|lqqʷran]]
* [[Abu Hurayra|Abu hurayra]]

== Asuɣl n lqqʷran s tutlayin timaziɣin ==

* [[Afaylu:The Kaaba - Flickr - Al Jazeera English.jpg|thumb|160x160px|Tigmmi n Allah ɣ Makka ɣ tmazirt n Saɛudiya]][http://www.freemorocco.com/tamkardit-library/El-quraan_s_Tamazight_al-qoraan_bi_al_amazighiya_Koran_in_Berber.pdf Asuɣl n lqqʷran kullut s Taclḥit s usekkil Aɛrab]

* [http://www.freemorocco.com/tamkardit-library/lexique_religieux_berbere_traduction_coran_amawal_ujjid.pdf Asuɣl n kra n ssurat n lqqʷran s Taqbaylit s usekkil Alatin]

== Iɣbula ==
<references />{{Inabiyn}}
 
 
[[Taggayt:Ddin]]
[[Taggayt:Lislam]]
