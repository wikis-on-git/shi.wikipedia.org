[[Afaylu:Taltemsen.jpg|thumb|right|[[Taltmsn]], yan udwar itabɛa i tqbilt n Isaggn Ayt Ṣwab|313x313px]]
Tiqbilin n '''Ayt Ṣwab''' gant yan mnnaw n tqbilin tisusiyin munin ddu ism n Tmunt n Tqbilin n Ayt Ṣwab, Tamunt ad tetabɛa ula nttat i Tiqbilin n udrar lli illan ɣ Tmunt n Tqbilin n [[Actukn|Wactukn]] Imqqurn. Ɣ iwtta n tqbilt ad ɣ ugmuḍ ar nttafa taqbilt n [[Ida Ugniḍif]] d tqbilt n [[Ammln]], ɣ ugafa ar nttafa taqbilt n [[Ayt Tidli]], ɣ umalu ar nttafa taqbilt n [[Ayt Ḥmad]] d taqbilt n [[Ida Ursmuk]], ɣ iffus ar nttafa taqbilt n [[Ida Usmlal]].<ref>Tiqbilin n Sus : http://www.tribus-de-souss.tk/2008/11/blog-post_4286.html</ref>

Illa ma ittinin mas d '''Ayt Ṣwab''' gan aqbil yumyn mnnawt tqbilin. Yili ma issmrasn ism n "macyaxa" (مشيخة) i tqbilin ad igan ɣ Ayt Ṣwab. ism n "fraction" ɣd ntta ittwasmrs lliɣ tt nn kkan Ayt Ṣwab ddu tnbaḍt n Fṛansa.

Iskr yan ufṛansis ism nns Jean Podeur yan udlis s [[taclḥit]] d [[tafransist]] isman gis imikk n tskla tamiwant n Ayt ṣwab. Adlis ad iga s ism "Textes berbères des Aït Souab ''(Iḍrisn Imaziɣn n Ayt Ṣwab)'' "

== Tiqbilin n Ayt ṣwab ==
[[Afaylu:Tanalt.jpg|thumb|292x292px|Asksl n yat tgmmi ɣ Ayt Ṣwab nẓḍar ad gis nttanay idrarn n Waṭlas mẓẓiyn]]

Tqbilin n Ayt ṣwab gan:
<div style="column-count:2;-moz-column-count:4;-webkit-column count:6">
* Taqbilt n [[Isaggn (Ayt Ṣwab)|Isaggn]]
* Taqbilt n Tudma
* Taqbilt n Ayt Ɛin
* Taqbilt n Ayt Wikman
* Taqbilt n Ayt Yaḥya
* Taqbilt n Ayt Uɣan
* Taqbilt n Tiwazwin
* Taqbilt n Imdiwn
* Taqbilt n Imkwin
* Taqbilt n Ayt Baḥman
* Taqbilt n Inḍrifn
</Div>

== Taskla ==

=== Tinfusin ===

==== Aclḥiy d waɛrab ====
Gmrn yan uclḥi d yan waɛrab, amzn yat tskkurt d yan waɣuct. Lliɣ tn umzn, inna waɛrab lli uclhi : « Bḍu yanɣ tagwmrt-ad. » Inna yas uclḥi : « Ssgrfɣ ak : ad asiɣ taskkurt, tasit kiyyi waɣcut, nɣ d at tasit waɣcut, asiɣ taskkurt, aynna trit. » Ar ittals i wawal-ann, aylliɣ inna-yas waɛrab-lli : «  Ac ka tgul a had lqrufi ? Wllah, mul had ccttab a ma nddih ! »

==== Imikr d bab n tgmmi ====
Idda yan imikr ikcm s tgmmi n yan urgaz ɣ yid. Ur gis illi ma ittakr abla tumzin. Bab n tgmmi izr at lliɣ n ikcm s tgmmi. Ifss, ur as-inni yat. Ikks imikr aqccab nns, iɛmmr-t s tumzin, isrs t. Iddu ar ittmurruy ɣ tgmmi is ra yaf kra n tɣawsa yadnin. Bab n tgmmi yusi aqccab n imikr lli iɛmmr s tmzin, ihḍu-t ɣ yan lmakan. Lliɣ d yuḍa imikr ur d yufi yat, yaf d aqccab lli lah-t. Iddu a iffuɣ ɣ imi. Inna yas d bab n tgmmi : « Iɣ tffuɣt, tqqnt imi. » Inna yas imikr : « Skar asn ɣikad, ad akk ur tqqnt imi. »

=== Hgglɣ ak ttin ===

# Tjiyyr ur tli imi : '''Taglayt'''
# Iɣ idda ag afqir, iɣ d yuda ig aɛzri : '''Ayddid'''
# Krad krad ar ihahan : '''Inkan'''
# Ar ttshkuk, tɣli d ignna : '''Taknarit'''
# Sin ismgan bksn bdda : A'''gdur t tsksut'''
# Iɣzzif ur ittif asklu : '''Aɣaras'''
# Turu tn tg tn ɣ wukris : '''Tissit'''
# Turu tarwa, tg tn ɣ ijjbirn : '''Ikrmudn'''
# Iɣzzif, tugwrt tzuknnit : '''Aɣaras'''
# Yussi taskimt, ar izzigiz : '''Iɣirḍm'''

=== Nnan willi zrinin ===

# Wanna iɣran i waḍu ur a yalla i walim.
# Wanna iran tinɣdin izzl asnt iḍarn.
# Ur ak ikwmz inna k iccan, abla afus nnk.
# Wanna iɣwra i ṭṭelba iɣr i sslukt ur a ismummuy s ugwns n tmklit.
# Takat ur a ttasi tayyaḍ.
# Tamart ur a ttjara i tayyaḍ.
# Wanna iran tid mmimnin iṣbr i tid rẓagnin.
# Aynna ɣ isbr yan, ifulki gis.
# Wanna ur irin a iṣbr, ira yzbr.
# Afhim ifhm, aɣyul ifrd alim.

== Ilinkn yaḍn ==

* [http://ait-souab.clicforum.com/index.php Fuṛum ayt ṣwab], yan fuṛum ibdan ɣ 2007 (irwas), ar yadlli git ttmyawaḍn ayt ṣwab, illan ɣ tmazirt wala ɣ bṛṛa nns. ɣilad ur sul bahra gis illi umussu.

== Idlisn ==
* Yasmin Lbaz, ''Tiram n Tmazirt - Taqbilt n Ayt Ṣwab''
* Jean Podeur, ''Textes berbères des Aït Souab (iḍrisn imaziɣn n ayt ṣwab)''

== Iɣbula ==

* Taskla - iwalian ddrin n Ayt swab ([http://www.mondeberbere.com/proverbes-ait-souab.html Alink nns])
* Taskla - hgglgh ak ttin n Ayt swab ([http://www.mondeberbere.com/proverbes-ait-souab.html Alink nns])
* Taskla - Contes n Ayt swab ([http://www.mondeberbere.com/proverbes-ait-souab.html Alink nns])
* Jean Podeur, ''Textes berbères des Aït Souab (iḍrisn imaziɣn n ayt ṣwab)''

== Isaɣuln ==
<references />

[[Taggayt:Lmɣrib]]
[[Taggayt:Imaziɣn]]
[[Taggayt:Sus]]
[[Taggayt:Tiqbilin n Sus]]
