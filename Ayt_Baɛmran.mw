[[Afaylu:Ait Baamrane.PNG|thumb|Tiqbilin n Ayt Baɛmran]]
Tamunt n tiqbilin n '''Ayt Baɛmran''' gant yan mnnaw n tqbilin [[Iclḥiyn|ticlḥiyin]] n iffus n [[Lmɣrib]] munin ddu ism ad. Llan tiqbilin ad ɣ tsga n [[Tasga n Glmim-Asif Nun|Glmim-Asif Nun]]. Tiqbilin ad gant s laṣl zɣ taqbilt n Lmṭa lli igan yat ɣ ammas n lfuruɛ n tiqbilin n Ṣnhaja.  

Tettawsan taqbilt ad s lmuqawama d nuḍal d tirrugza mgal listiɛmar n [[Fransa]] d [[Ṣbanya|Sbanya]]. 

== Akal nnsn ==
Akal n '''Ayt Baɛmran''' zikk ikka-t-inn imqqur ur d zund iwtta lli teṭṭaf ɣilad lli ɣ illa ɣ ugafa tiqbilin n Ssaḥl, ɣ iffus taqbilt n Ayt Laḥsn lli igan yat ɣ tiqbilin n Tkna, d ɣ tagut llan gis tiqbilin n Laxṣaṣ d Ayt Brayyim. Ɣ kran iɣbula ar nttafa mas tiqbilin ad kullutn lli f nsawl ɣilad kkan-tt-inn llant ɣ ammas n wakal n Ayt Baɛmran urta illa tqsim ad lli illan ɣila lli ittuyskar ɣ usggwas n 1934 ɣ ammas n yat litifaqya lli mu ism Lhna.

Tamunt ad gis sḍiṣt tqbilin ḍwrn f tiɣrmt n [[Sidi ifni|Sidi Ifni]], tiqbilin n Ayt Baɛmran lli illan ɣilad atnt igan : 

* [[Aɣrf|Taqbilt]] n Imstitn
* Taqbilt n Ayt Bubkr
* Taqbilt n Ayt Lxums
* Taqbilt n Ayt Ɛazza
* Taqbilt n Ayt Ɛbḍlla
* Taqbilt n Aṣbuya
== Iɣbula ==
<references />

[[Taggayt:Sus]]
[[fr:Aït Baâmrane]]
