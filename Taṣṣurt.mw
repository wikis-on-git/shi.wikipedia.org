[[Afaylu:Essaouira, Morocco (8141943104).jpg|thumb|Tamdint taqdimt n Taṣṣurt, ɣiklli d tettbayan ɣ yill.]]
'''Taṣṣurt''' neɣ '''Mugadur''' (s [[Tutlayt Taɛrabt|taεrabt]]: الصويرة) Tigzirin n Amugadul llant twayssannt yakan ɣ tasut tiss VII dat Ɛisa s dar ifiniqiyn, iqarṭajiyn d Ruman. 

Tga '''Taṣṣurt''' yat tmdint illan ɣ izzlmḍ n [[Iḥaḥan]]. Tlla ɣ wakal n tqbilt tiḥiḥit n Ida Ugrḍ.

== Aẓur n wawal ==
[[Afaylu:Essaouira clocktower 1084.jpg|thumb|Azmz n Tassurt]]
Ism n Taṣṣurt ikka d ṣṣwira lli igan ism aɛrab. Ism ad ifka yas-t uslṭan aɛlwiy Muḥmmd U Ɛbd-llah lliɣ tt daɣ iṣlḥ ɣ 1760.

Ɣ uzmz n ugllid yuba wiss sin, tettyabdar s ism n "''Tamuziga''". Amma ɣila ttyafkant kigan n turdawin f aẓur n ism Mugadur nna fkan irumiyn i tmdint ad. Mac tanna akk° gisn iṣḥan tga tt xtad iḍfarn: Ism n "''Mugadur'' " ibayn d tikklt akk° izwarn ɣ yat tkrḍa n Pizzigani ɣ 1367. Ɣ tasut tiss 11, ibdr [[Lbkri]] ism n "''Amgdul'' " lliɣ isawl f tmdint ad ɣ udlis nns " ''Lmasalik Wa Lmamalik'' ". 

Illa mad ittinin mas ism n "''amgdul'' " ikka d tutlayin tisamiyin, mac icqqa ad iṣḥu wawal ad iɣ nssn is iga uẓur " g–d–l " yan uẓur iqdimn ɣ tutlayt tmaziɣt, yili ɣ tmzarayin nns kullu tnt, ilin kigan n inafuɣn nns, ur d ɣar "''amgdul''" ilin daɣ kigan n wansiwn lanin ism n "''amgdul'' " ɣ [[Amṛṛuk|umṛṛuk]] nit. Ur imkin ad d kullu kkin kra n tutlayt tasamiyt. 

Illa mad fllas ittinin "''mm ugḍrur'' " s taḍsa, acku ar gis ittigut rriḥ, iskr agḍrur. 

== Asnmkta ==
Ar ittini usiḍn lli ittyuskar ɣ usggʷas n 2014 mas<ref>[http://rgphentableaux.hcp.ma/ RGPH 2014 - Site HCP]</ref>:

=== Aslmd ===

* Tigmiḍi n taqubbanit (middn lli ur ssin ad aqran wala ad ttaran) : 22.1%
* Tigmiḍi n imzdaɣ lli iɣran ar usinan n usmdi nɣd uggar : 16.5%

=== Tadamsa ===

* Tigmiḍi n imzdaɣ lli llan ɣ isggasn nnsn n twuri : 52.5%
* Tigmiḍi n tarwuri (middn lli ur ṭṭafn tawuri) : 17.4%
* Tigmiḍi n imzdaɣ lli swurin dar lmxzn (nɣ kantin swurin gis) : 17.3%
* Tigmiḍi n imzdaɣ lli swurin ɣ uslig (nɣ kantin swurin gis) : 43.6%

== Isagmn ==

* Lakhdar Omar, ''Mogador, mémoires d'une ville''. 
* Lakhdar Omar, ''Sur les traces de Castello Real à Amagdoul''.

== Isaɣuln ==
<references />
== Ɣaylli sis izdin ==
{{Commons izddar|Marrakech|Mrrakc}}{{Tasga n Mrrakc-Asfi}}{{Amud/Lmɣrib}}
[[Taggayt:Timdinin n Lmɣrib]]
[[Taggayt:Taɣrma]]
