'''Jastinyan Amzwaru''' (s tlatinit: Flavyus Pitrus Sabbatyus lustinyanus Awgustus, s tgrikt: Φλάβιος Πέτρος Σαββάτιος Ἰουστινιανός) ( 482 – 14 novembre 565), ittyawssan dar umata s '''Jastinyan Axatar''', ikka-t-inn iga Imbraṭur Aṛumi n Bizanṭa zɣ 527 ar tamttant-nns. 

Ittyawssan s mas d nttan ad isgaddan inigl anzzarfu igan s yism azrf n Jastinyan ɣ ammas n tsqqimt n Tribunyan, (expansion) aɛskri n tgldit ɣ uzmz-nns d littihal d tamunt-nns d Tyudra tagllidt. Ittyawssan daɣ s yism n "Imbraṭur Aṛumi Anggaru". Yurm Jastinyan ɣ wussan-nns ad issurri addur n tmbraṭuriyt taṛumit. Imasiḥiyn Irtuduksiyin n unẓul, ar t-ttggan d agʷrram.

== Isggʷasn imzwura ɣ tnbbaḍt n Jastinyan (527-532) ==
Lliɣ yumẓ Jastinyan tanbbaḍt, tambraṭuriyt ɣ akud-ann, ur ta jju tfukka tassasin-nns mqqurnin; tilli ɣ nn-tḍr tigira n tasut tis smmust. Acku, ɣ yirn gguranin n tnbbaḍt n Jastinyan, usin daɣ Ifarisiyn acnyal n lgirra mgal tambraṭuriyt, yuɣul s ɣmk-ad amur imqqurn ɣ tsrdast tabizanṭit ur isala yat abla icabukn-ann n unẓul, ima ɣ ugns n tgldit, trwi tizi ɣ ammas n Qusṭanṭiniya
