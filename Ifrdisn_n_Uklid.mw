{{Gar amla}}

'''Ifrdisn''' (s [[Tutlayt Tagrikt|tgrikit tazaykut]]: Στοιχεία / ṣṭuyxiya) gan yan uzraw amusnak d unzggan, yumyn 13 n udlis ittusnmalan ɣf isntal, ahat (ɛniɣ is d) amusnak agriki uklid ad tn yurun g wattayn n 300 dat n ɛ. yumy yat tgrumma n isnmal, igjda, iskkudn d isɣẓann nnsn, ig usntl nnsn tanzggit tuklidt d tẓṛi n imḍann imnza.

ifrdisn ad igan amdya ittwassn akk° iqbrn n yan uzraw agjdan d ungraw i tnzggit ig yiḍiṣ nns ɣf ubuɣlu n tmẓla d tussna tutrimt adslan. nzmr ad nini mas iga ammud issn amurs akk° ixatrn g umzruy : gan ifrdisn yan sg idlisn izwarn s uẓṛag (Venise, 1482) ur t yugir ɣas linjil g wuṭṭun n tẓṛigin ittufsarn (uggar n 1000). tasutin ayad, iga sg tɣarasin tisdawanin ganin tinawayin.

tettuga i udlis amzwaru n ifrdisn n uklid tsuɣlt ɣr tutlayt tamaziɣt tanawayt s yigi n uslmad n tusnakt muḥmmad blɣazali (Mohamed Belarhzali).

== Imnzay ==
tska tbridt n uklid tiwuriwin nns ɣf isnmal, "tuttriwin" (tindagin), "iwngimn umyirn" (igjda) d isumar (imukrisn ttufsaynin, ganin 470 g uɣrud g idlisn s 13). s umdya, yumy udlis 1 35 n isnmal (tiqiffit, azririg, tajumma, atg.) smmus n iwngimn issarn.

tindagin n udlis 1 :

1. yan ugzzum sg umaɣud izmr ad ittusunɣ s uzday n snat tqiffa aynna s rant gnt tt.

2. yan ugzzum sg umaɣud izmr ad ittusɣzif s war timdi g yan uzririg iɣdn.

3. mk ittufka yan ugzzum n yan umaɣud aynna s ira ig t, ad niɣiy ad nssunɣ yat tẓayṛt ng as agzzum ad d aẓnẓaṛ (aqqar) ng as yat sg tlisa d ammas.

4. aksulnt akk° tɣmrin timaɣudin.

5. mk ibby yan umaɣud sin imaɣudn yaḍn skrn snat tɣmrin tignsanin illan ɣf yat tsga mẓẓiynt ɣf snat tɣmrin timaɣudin, hat qad myabayn imaɣudn ad g tsga ad.

iwngimn issarn n udlis 1 :

1. da ttmmgdunt snat tɣawsiwin gdanin akk° yat tɣawsa yaḍn.

2. ig nrna sin id wanck mmgdanin i sin id wanck mmgdanin awd nitni, qad aɣ nn fkn sin id wanck immgdan g tmrniwt.

3. ig nkks sin id wanck mmgdanin i sin id wanck mmgdanin awd nitni, qad aɣ nn fkn sin id wanck immgdan g umzaray.

4. id wanck imsasan grasn, da ttmgdan.
