[[Afaylu:ⵛⵔⵉⴼⴰ ⴽⴰⵔⵙⵉⵜ.jpg|thumb|Cerifa Kersit]]
Nssen mas yeg umarg n Ccixat yan wanaw n umarg zzemzîyent wallen ɣ Merruk. Llig izdi d kigan d tmatarin n umutti , n usnnifel d tgudîwin n umaynu issîdinen tasa ibbi ul, isdêr timatarin mqqurnin llif ttyasayen watigen n tmetti iqqan ad iles tifit n tîtt. ɣ tmazirt n utlâs anammas, tamazirt n tiqbilin timaziɣin, anaw ad n umarg ur igmi, innefl amer ɣ idɣaren mu nɣi ad nessaɣ idgahern n tudert taɣarimt zun d Mrirt, Xnifra, Zawt Ccix, d man yâden. Maca mekli sul ur nufi ad naɣul deffir ussan nneɣ, ur nufi ad nemmaɣ d usnnifel, ad negli ingiten n tudert d isyafaten. Mkan ad nit skren inazûren d yufan ixfawen nnesen ɣ temdint irin ad smden tinaniwin n umarg ilulan ɣ igusnisen nnesen. Is izdâr yan ad immaɣ d tadângiwin n umarg ?

Cherifa Kersit tega yat ger wid akw, neɣ ttid akk ittuten s umarg ɣ man ur yegin adɣar lliɣ tlul.
==Talalit==
Ccrifa tlul ɣ Tazrut mu uxbu ɣ usggas n 1967 illan ɣ tama n iɣrm n [[Xnifra]] (Khénifra) Tdder mezzîy nnes zun d akw tirbatin yaden n usun. ur tekki tinmel, tdfar, zun d akk tinggatin nns, tixfawin n wulli n ayt dars. Ar tesmikkil. ɣ yat tguri tusi tamasayt n ugunes n tgemmi. Nger tiwuriwin ad ar tkkit amarg, neɣ ar ttals i kigan d izlan neɣ timawayin mu tsella sul temzzîy, neɣ tilli ttelmad, kraygat ass, d terbatin yâden n usun.

Ur djun teswangem ad tekjem asays n Ccyux ayelliɣ tnmaggar, ɣ tzwuri n iseggwasen 80 ɣ tasut lli izrin, d [[Rwica]]. Tizi yan ad tusi azemmazêl izwaren g tudert n Ccixa. ɣ tferka yad izwaren, ur telli s ixef nnes, izdi bdda isem nnes d isem n bab n trabbut, n ccix nnes, zun d Rwica, Mɣeni, Lmrabêt d Aziz àim. Mkan af en nttafa ɣ udem n tasfift : Rwica d Ccrifa, Mɣeni d Ccrifa.

Mqqar ur rin ayt dars ad tefk ixef nnes i iɣladen n umarg ur tkki yat ayelliɣ tzzâ isem nnes nger ayt usays s taqqayt nnes llid yusi kigan ɣ tiyyat dranin n tmawayin, d tnaniwin n taqqayin, zun d tin Tifersit, sul ittnunuyen ɣ idraren n watlâs anammas.

[[Taggayt:Tamawayt]]
[[Taggayt:ⵉⵥⴰⵢⵢⴰⵏ]]
