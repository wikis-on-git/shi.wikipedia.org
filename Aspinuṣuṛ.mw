{{Databox|en=Spinosaurus}}
[[Afaylu:Underwater Spinosaurus ecology.jpg|thumb|Aspinuṣuṛ]]
'''Aspinuṣuṛ''' iga yan wanaw n iḍinuẓuṛn iddrn ɣ iẓẓlmd n tfṛiqt kra n 95 ugndid (amlyun) n usggʷas, amassan Arnset stṛumṛ zzɣ tasdawit n ludfiɣ maksimilyan ɣ myunix yufa ɣ umzwaru n tasut tiss simraw (20) aḍinuẓuṛ ad ɣ taɣliwin¹ n yill ɣ tagut n miṣṛ d iga yas assaɣ n aspinuṣuṛ amiṣri, d iska² ɣ usggʷas n 1944 yan usalay³ ɣ myunix ifsr gis ixsan n uḍinuẓuṛ ad macc ixʷla usalay ad s yat tsnfrt ɣ imnɣi amaḍlan wiss sin, d ɣaman ɣar tiwlafin d tamawin⁴ ittyuran f aspinuṣuṛ.

Ffir n 100 n usggʷas ra ddaɣ ttyufan ixsan nns macc tikklit ad ɣ umṛṛuk s ufus n yat trabbut n imrzun (isnabbucn) s tnara n umassan niẓaṛ ibṛahim, d dissn umassan samir zzhri zzɣ tasddawit n lḥsn wiss sin.
G umṛṛuk ttyufan igaluzn⁵ n tɣssa⁶ ns ɣ tggayin n ukal aẓggʷaɣ ɣ tmnaḍin narfud, ɣilli iɣ yadlli llan isaffn ɣ tizi yan. Ma igan abida⁷ ɣ uḍinuẓuṛ ad mas yadlli iẓḍaṛ a ikcm s umaḍal n waman d a igʷmmr islman d imudar n waman i yadlli illan ɣ isaffn ann, d iṭṭaf yan ucṭṭab ar ilkkm ar 6 n id mitru nttan as a yadlli ittcucf ɣ waman (zund aɣucaf), d nttan a igan aḍinuẓuṛ amsksum i kullu imqqurn lli nssn ar ɣil ad.

==Tiɣbula : ==
[[Taggayt:Imudar]]
