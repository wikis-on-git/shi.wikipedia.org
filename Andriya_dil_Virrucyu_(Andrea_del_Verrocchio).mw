{{Infobox
| abovestyle = background-color: lightgrey;
| headerstyle= background-color: lightgrey;
| subheaderstyle = background-color: lightgrey;
|above = Andriyya dil Virroccio
|subheader2 = ''Andrea del Verrocchio''

|image1 =   [[Afaylu:The_Portrait_of_Verrocchio.jpg|250px|center]]
|caption1 = Tawlaft n Andrea del Verrocchio zzv dar Nicolas de Larmessin.

|header1 =Umlan inimann
|label2 = '''Talalit'''
|data2= 1435, [[Florence]]
|label3 = '''Tamttant'''
|data3= 7 uktubr 1488, [[Vinizya]]
|label4 = '''Ism n tlallit'''
|data4= Andrea di Michele Cioni
|label5= '''Tamazirt'''
|data5= [[Afaylu:Flag of Italy.svg|18px]] [[Ṭṭalyan]]

|header20 =Tudrt
|label21 = '''Tawuri'''
|data21= [[Amkla|Amkla]], [[Taẓuṛi|Anaẓuṛ]], [[Amsdag]]
|label22= '''Aslmad'''
|data22= [[Giuliano Verrochi]], [[Donatello]]
|label23 = '''Amussu'''
|data23= [[Talslalit Taṭalyanit]]
}}'''Andrea del Verrocchio''' (attayn n. 1435 – 1488) ikka-t-nn iga yan "sculptor" aṭalyan, adhaybi ig awd amkla. Tkka-tt-nn dar-s yat tsawrt ilan addur ammas n Flurinsa.
Kkan-t-nn gi-s kigan d yimklawn-yaḍnin n tlslalit ar ttlmadn dar Verrocchio, yili gi-sn mad gi-s iswurrin.
Rad naf sg-sn yan mnnaw zun d Botticelli, Ghirlandaio d ula Perugino. Amḥḍar n Verrocchio akkʷ ittyawssann iga-t Leonardo da Vinci. 

==Tudrt-nns==
Ilul-d Verrocchio ɣ Flurinsa asggʷas 1435. Ibba-s Michele di Francesco Cioni, ikka-t-inn yad-lli ar iswurri ɣ uyajuṛ d uqrmid ar tn-isgadda, issnfl tawuri-nns yaɣul ig "tax collector" ḍarat-as. Iswurri dar tawja n id bu ibankiwn Ayt Medici, fad ilmma immutti s Vinisya.

Verrocchio lliɣ d-ilul, gan-as s yism Andrea di Francesco di Cioni. Snfln-as ism-nns s Andrea del Verrocchio lliɣ ibda ar ittlmad dar yan uhkkac (adhaybi) igan s yism Verrocchio (irwas is d nttan nit ad igan Francesco di Luca Verrocchio, yan unsbaɣur bahra imursn ɣ wussan-nns). Amm yan dar-s ittḥḍarn, ilmd dar-s Verrocchio manmk s ar ttyawsakrnt tzuzaf d yirukutn n wurɣ zun d iṭbsiln, iɣṛṛafn d yiqṛɛay n tisnt. Ilmd manmk s ar ssufuɣn ɣ wurɣ; yan wanaw n twriqin tusdidin ar asnt-ttinin "afriw n wurɣ", d usmrs-nnsnt ɣ mad izdin d zzwaq n yisutay n twlafin, isfrisn d ɣaylli mu ttinin "illuminated manuscripts". Ilmd daɣ manmk s ar snulfun/ttṣwwabn isfrisn n ubrunẓ. Ukan, taɣawsa-ad igguran a's bahra ittyawssan nttan.

Tizi-ad, immagger Verrocchio nttan d Donatello. Yaɣul Donatello iga yan sɣ "sculptors" akkʷ ttyawssannin. Anck-lli sul iskr ɣ yisfrisn yuti isfrisn n Verrocchio. Is ka, Donatello d Verrocchio s sin-itsn sgaddan yan usfris n David ilan ixf n Goliath, s sin-itsn daɣ sgaddan yan usfris ixatrn n yan usrdas (aɛskṛi) ittyawssann; issudan ayyis-nns (asfris igan win imnayn). Kigan n tikkal, ar sngaddan imussnawn n umzruy d ar ssmzazaln gr sin yisfrisn-ad n yimnayn. 

==Tiflwin-nns==
Ar ittyawnna mas ibda Verrocchio ar ikllu ɣ yisggʷasn n id 1460, lliɣ iswurri ɣ ammas n Prato nttan d umkla Fra Filippo Lippi. Yat tflwit ittyawssann ilan asinyatur n Verrocchio k'ad illan. Ad tt-igan d yat "l'altarpiece" ɣ tlla Madonna nttat d wazzan-nns munan d yigʷrramn ɣ ammas n tkatidraliyt n Pistoia, tettyawkla tigira n id 1470. LLant sul yan mnnawt tflwin-yaḍnin sɣ ustudyu n Verrocchio. Irwas ukan is gi-sn ikʷla Verrocchio kra; klun gi-sn daɣ imḥḍarn-nns kra yaḍni. 

Taflwit akkʷ gi-snt ittyawssan, tettyawskar gr 1472 d 1475. Ad tt-igan d Addum n Umasiḥ. Izmmim Giorgio Vasari ɣ warra-nns igan s uzwl Tudrt n Inaẓurn Ikswatn; mas d anglus lli d-yuckan f uzlmaḍ ikʷla-t Leonardo da Vinci. 
Ar gi-s daɣ ittals Vasari f Verrocchio, mas d lliɣ irura unggaru-ad taɣʷḍft s umḥḍar-nns yiw-s n mraw d tam yisggʷasn d tmfkit-ann-nns bahra ihyyan ɣ tklut; isrs d akkʷ nttan taccitat-nns s yat tklit, ur jju d nttan ad sul ikʷlan kra ɣ tudrt-nns. 
Iɣ as-izzri yan s usnɣd, irad yakʷz mas d amata ɣ tflwit ittyawkla s yat tmamkt n "tempera" igan tazaykut, imil anglus, kra n yigzzumn ɣ tfkka n Ɛisa, d umuɣli-ann n tɣʷrdin kulci-tn ttyawklan s yat tattiqnit n tklut tazitiyt igan tamaynut. Ar ittajja mayad imussnawn n umzruy n tẓuri ad inin d yixfawn-nnsn mas iswurri Leonardo f yan mnnaw yigzzumn sɣ tugna-ad. Ittufka awd yan usumr n mas ikʷla Botticini wis-sin anglus.

==Isfrisn-nns==
Isgadda Verrocchio snat tɣawsiwin fulkinin sɣ ammas uẓru, yan utabut (coffin) d yan usarid (washbasin). Ar daɣ ttinin mas isrm ula yat Madonna d Wazzan s tmamakt n "low relief". 

Isfrisn n Verrocchio akkʷ dar-s ttyawssannin, ttyawskarn s ubrunẓ, nna igan yan wanaw ɣ lmɛdn.

==Tiɣbula==
