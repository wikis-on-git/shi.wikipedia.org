[[Afaylu:Zawiya Sidi Ahmed ou Moussa tombe-tchapele costé.jpg|thumb|Asmḍl n Sidi Ḥmad u Musa]]
'''Taẓṛwalt''' (s [[Tutlayt Taɛrabt|taɛrabt]]: تزروالت‎, s [[Tutlayt Tafransist|tafransist]]: Tazeroualt) tga yan udɣar amzray illan ɣ [[Sus]] ɣ iffus n [[Lmɣrib]], lli tn ikkan ɣ mad izrin tamazirt tasimant ɣ tasut tis sa d mraw. Tettuynbaḍ zɣ tmaẓunt nns [[Iliɣ]] ɣ idrarn n [[Aṭlas mẓẓiyn|Waṭlas mẓẓiyn]].<ref>Colonel Léopold-Victor Justinard, ''Un petit Royaume Berbère: « le Tazeroualt, un saint berbère Sidi Ahmed Ou Moussa »'', Librairie orientale et américaine, 1954.</ref> Ɣ tizi lliɣ akk tmqqur tgldit n Taẓṛwalt, tɣʷi zɣ agaru aṭlanti ar tsga n Tuwat lli illan ɣil ad ɣ iggi wakal adzayri, tnbḍ yat tsga bahra imqqurn ɣ tnzruft.

== Amnaḍ amzray ==
Iga [[Sidi Aḥmad U Musa|Ḥmad u Musa]] argaz lli d akk izwarn is ibda ssulala n Tẓṛwalt, ikka tt inn iga yan ugʷrram u tmazirt n Sus lli iluln ɣ tuẓẓumt n tasut tis smmust d mrawt,  istaqrra ḍffir maya ɣ tsga n Taẓrwalt, ɣinn a ɣ d isnulfa zzawit yawi d timaḍ n imḍfarn, nna d dars ittackan fad ad lmdn tiɣawsiwin izdin d usgd nnsn.<ref>H. de Castries, ''Notice sur la région de l'oued Draa'', in ''Bulletin de la société de géographie'', 1880, tome XX, <abbr>p.</abbr> 500.</ref> Iṭṭf ɣ akud ann [[Sidi Aḥmad U Musa|Ḥmad u Musa]] tazdayt ifulkin d iṣulṭaninn [[Isɛdiyn|Isaɛdiyn]] lli tt inn ikkan ɣ tnbaḍt. Adɣar nns d atig nns ɣ usgd tujja-tt ad yari f lmakant nns. Lliɣ immut, adɣar lli ɣ ittuymḍal urgaz ad iga zun d lḥjj.

== Amzruy ==
[[Afaylu:Maroc en 1660.png|thumb|Tamazirt n [[Lmɣrib]] ɣ usggwas n 1660]]
Ɣ usggʷas n 1603, ɣ jjwayh n tẓallit n tukzin, rad immut uṣulṭan [[Isɛdiyn|asaɛdiy]] Aḥmad Almansur, lli tn ikkan yan ɣ igldan lli bahra istawhman ɣ [[Isɛdiyn|Isaɛdiyn]], fkan as akk yism n ''Manṣur Dahbi'' acku ikka tt inn agudi n wurɣ ɣ uzmz nns, d kkan tt inn snat tiqṣiṣin f mad ijran aylliɣ immut,<ref>Conrad Malte Brun, , Paris, Furne et Cie éditeurs, 1852, <abbr>p.</abbr> 649.</ref> tay-zwarn ar ttini masd yuḍn s tmaḍunt n Tasrka nɣ Ṭṭaɛun s lliɣ immut, tis-snat ar ttini mas tmɣart nns ''Ɛica'' d yiwis ''Mulay Zidan'' ad as igan ssm fad att nɣin. Ɣilad rad ibdu urggay gr tarwa n Aḥmad Almansur f tnbaḍt<ref>Oskar Lenz, , Paris, Librairie Hachette et Cie, 1886, <abbr>chap.</abbr> XI (« Voyage au pays de Sidi-Héscham »), <abbr>p.</abbr> 341.</ref>, d rad ibḍu Lmɣrib s: 

* Awanak n Fas, inbḍ st iwis ''Lmamun,'' 
* Awanak n Mrrakc, inbḍ st iwis ''Zidan.''

D tsgiwin yaḍni rad gisnt tnbḍ Zzawaya d imɣarn n tqbilin. Mn bɛd ɣayad kullu, rad baynt kigan n tgldiwin, tilli akk gisnt istawhmann gan-tn: 

* Awanak n Ccbaniyin, lli ra st inbḍ ''Lḥajj Krrum Ccbani'',
* Awanak n Lɛyyaci, lli ra st inbḍ ''Muḥammad Lḥajj Ddyati,''
* Awanak n Tafilalt, lli ra st inbḍ ''Muḥammad Bn Ccrif Lɛalawi.''
* Ɣ tmazirt n Sus rad yili ''Abu Ḥassun Smlali,'' agldun wis kraḍ n awanak n Iliɣ, lli rad tg tagldit n Taẓrwalt

Ɣ tasut tis sa d mraw miladya, xklli sa ittini argaz axatar Muxtar Asusi ɣ udlis n ''"Iliɣ qadiman wa ḥaditan"'' mas d isusiyn rmin zɣ thmic d ṭṭuɣyan lli tn kkan [[Isɛdiyn|isaɛdiyn]] ar tnt skarn ɣ tmazirt. Mqqar ikka tt inn dar tiqbilin n Sus yan ḍḍawr bahra istawhman ɣ waqqlay n [[Isɛdiyn|isaɛdiyn]] s tnbaḍt d ubnnu n tgldit nnsn, zayd f ɣayad, Lmɣrib ɣ-akud-ann yutt ljafaf ur llin waman isggʷasn d tuckad ula tmaḍunt Tasrka nɣ Ṭṭaɛun ula nttat, d ur ufan tiqbilin matn ittawsn bac ad ffɣn zɣ tmukrist ad acku ɣ-akud-ann tkka tt inn tgldit n [[Isɛdiyn|isaɛdiyn]] trwi d urt d yaɣ ur tsala i tɣawsiwin ad,<ref>François Bulloz, fondateur, «  », ''Revue des Deux Mondes'',‎ 1898, <abbr>p.</abbr> 379 tome 149</ref> ur fllasn tkʷti. Ɣ iffus akk n Lmɣrib, kulci ɣilad ssn tsga n Iliɣ nɣ Taẓrwalt s yism n Zzawit n [[Sidi Aḥmad U Musa|Sidi Ḥmad u Musa]], lli gis ittilin yan unmuggar asgdan imqqurn kraygat usggʷas ɣ tigira n wayyur wis tam. Rad nurri imikk s tɣʷṛḍin s uzmz n Aḥmad Almansur s yan imjri nẓḍar ad nini ikka tt inn zund yat ccarara imẓẓiyn d yiwin kigan n tɣawsiwin yaḍn fad ad tbayn tagldit n Taẓrwalt.  

Xklli s yad ittussan, ikka tt inn dar [[Sidi Aḥmad U Musa|Sidi Ḥmad u Musa]] smmus n ifrxan, gr smmus ad n ifrxan ikka tt inn yan iga s yism Ɛli, wad iggʷran srsnt ɣ Lḥbs s lamr n uṣulṭan Aḥmad Almansur Adahbi ɣ trudant, urd acku iskr kra mac isawl hlli f tmmara d ḍḍuruf icqqan nna s tn kkan tqbilin n Sus ar tn tddrn s ssbab n ljafaf d timuḍan d laẓ, mac ur tt irḥm Almansur Adahbi d ittḥbs ɣ trudant aylliɣ immut. d ikka tt inn Ɛli Bn Ḥmd u Musa ittussan dar middn s ttadayyun nns d ikka tt inn argaz iɛdln, ddnb nns iga tt yusi ssiɛr n tmazirt nns d isawl f tmukrisin nns d isawl f middn nns lli itmttatn s laẓ d tmaḍunt. Imjri y'ad rad ibadl agudi n tɣawsiwin ɣ tannayt n isusiyn s mad izdin d tgldit n [[Isɛdiyn|isaɛdiyn]], d tlla yat timjrit ittussan yaḍn ar ttinin mas tdda yat tmɣart ad tcki yan lqayd dar Almansur Adahbi, lliɣ dars tkcm tẓra ma tn ikka ar tt iskar acku ikka tt inn icqqa bahra d ar itnbaḍ s yat tɣarast icqqan,<ref>Justinard, Léopold Victor; Institut des hautes-études marocaines (1954). ''Un petit royaume berbère, le Tazeroualt: Un saint berbère, Sidi Ahmed Ou Moussa''. G.-P. Maisonneuve.</ref> s lliɣ tnna ''" Kkiɣ tt inn ar tɛjjabɣ i waman manka s tn ikka ranqan fi aljadawili ... Aylliɣ ẓriɣ uɣbalu nns, ssnɣ izd aman ad tn ikkan irkʷi zɣ waẓur nns "'' , zɛma ṣṣulṭa y'ann icqqan lli tn kkan lqqiyad n Almansur Adahbi ar sis swurrin d middn tkkad dars acku nttan ad asnt imlan.<ref>Abitbol, Michael (1988). "Maraboutism and state formation in Southern Morocco". In Shmuel Noah Eisenstadt; Michael Abitbol; Naomi Chazan (eds.). ''The Early State in African Perspective: Culture, Power, and Division of Labor''. Leiden: E. J. Brill. pp. 134–147. ISBN <bdi>978-90-04-08355-4</bdi>.</ref> Isusiyn rad gisnt iɣama lḥal acku ɣ tizwiri nttni ad ibddn d [[Isɛdiyn|isaɛdiyn]] lliɣ bḥra bdan aylliɣ lkmn i tnbaḍt d awsntn bac ad tẓẓu f ibrtqqizn lli d ithjamn zɣ tsga n yill, micc bɛd mayad kullut tnkrtn, d tmukrist iga tt mas tkka tt inn tmaẓunt nnsn taẓ bahra i sus ad tt igan d Mrrakc. Rad immt Almansur Adahbi d rad tcttet tgldit n [[Isɛdiyn|isaɛdiyn]], ɣid rad inkr Brahim yan ɣ tarwa mẓẓiyn n [[Sidi Aḥmad U Musa|Sidi Ḥmad u Musa]] ad iskr tagrawla ɣ tmazirt n Sus d ratt bayɛn tiqbilin tisusiyin d ar ttinin mas kkan tt inn imḍfarn nns ar tzayadn s tmlifat ass f wass. Rad lkmn inɣmisn ad Mulay Zidan lli rad yazn 3000 ajundi bac ad mmaɣn d tgrawla n Brahim Bn Muḥammad ɣ Sus, macc ijundiyn ad rurn (rwln) acku ur asn fkan tiɣraḍ d ur asn tlkm tirmt mad cttan. Issn ɣ-akud-ann Mulay Zidan mas ṣafi tfta y'as ula nttat, zund ukan tsgiwin yaḍnin d rad yiri ad yasi urɣ d lmujawharat nns lli tn ikkan iṣulṭaniyn ar tn tḥḍun ɣ ammas n zzawaya, acku tkka tt inn aktar amanan, macc ratt iṣbq Brahim Bn Muḥammad d rad yasi ttarawat ad lliɣ rad ihjm f zzawaya y'ad slawan akk ɣ Mrrakc, rad immt amɣar n tgrawla tasusiyt Brahim Bn Muḥammad yan ɣ tarwa n [[Sidi Aḥmad U Musa|Sidi Ḥmad u Musa]] d rad ifl tnbaḍt i Lḥsn Bn Ɛli, iwis n xalis nit, mn bɛd mnnu rad yack agldun lli akk ittussan n tgldit n Taẓrwalt lli t igan Ɛli Bn Muḥammad Budmiɛa, ittufka y'as yism ad acku tkka tt inn dars yat tiṭṭ ar tmṭṭi bzzaf. Ɛli Bn Muḥammad Budmiɛa lli igan Abu Ḥassun Asmlal xklli s ittussan ɣ umzruy, ur tucki lmubayaɛa nns s yat tɣarast irxan acku kkan tt inn tarwa n [[Sidi Aḥmad U Musa|Sidi Ḥmad u Musa]] mmaɣn d ingr-atsn f manwa gisn a rad yamẓ tnbaḍt, ɣ mayggʷran msasan fllas bac att bayɛn, d tmazirt lli akk izwarn att bayɛn gan ayt Ifran n waṭlas mẓẓiyn, aylliɣ d munn imɣarn d ccuyux n tqbilin d id butussna d ixatarn dar timḍlt n jddis [[Sidi Aḥmad U Musa|Sidi Ḥmad u Musa]] ɣ ammas n zzawit n Taẓrwalt d skrn as lmubayaɛa rasmyan. Ɣikkad as rad tbdu yat tgzzumt tamaynut ɣ awanak n Iliɣ bac ad tg tagldit imqqurn.<ref>Messier, Ronald A.; Miller, James A. (2015-06-15). ''The Last Civilized Place: Sijilmasa and Its Saharan Destiny''. University of Texas Press. ISBN <bdi>978-0-292-76667-9</bdi>.</ref>  

Abu Ḥassun Asmlal, xklli sa ttinin ayt umzruy, ikka tt inn iga yan ufrux d aɛrrin iṣḥan iṭṭaf lɛaḍalat d dars lhiba d lkarizma, ɣayad rad ibayn ɣ tabrat tamzwarut lli rad yazn i Yaḥya Bn Ɛbdallah Bn Sɛid Lḥaḥi lli tn ikkan ɣ awanak n Iḥaḥan ɣ trudant, tabrat ann ikka tt nn gis tahdid ibayn bzzaf ''" Ya a ssi Lḥaḥi ad yi tḍfrt d ad yi tbayɛt, nɣ rad ackɣ ad utɣ innak "'' d rad as irar Lḥaḥi macc ljawab nns yuratt s tmdyazt inna y'as ''" Irayi ad as gɣ ismg ... Is ur idr is irwas fiqtuhu majdan? , Ira yus n Mus ad ig agllid s dduɛa ... wa lam yasum fi sayfihi fi ttala hada? ".'' ira s ljawab ad as yini mas ira ad yili imnɣi gr awanak n Iliɣ illan ddu tnbaḍt n Abu Ḥassun Asmlal, d awanak n Iḥaḥan ddu tnbaḍt n Yaḥya Bn Ɛbdallah Bn Sɛid Lḥaḥi. Mn bɛd imnɣi s wawal, mmaɣn iwunak ad s sin ɣ ssaḥt, d ku twal yan gisn ar itrbaḥ. Yiwid Yaḥya Bn Ɛbdallah Bn Sɛid Lḥaḥi idɣarn n Ida Uknsus d Wlad Jrrar ɣ nnawaḥi n Tiznit, macc dɣya sliɣtn isurri Abu Ḥassun Asmlal, imikk s imikk yiwid Abu Ḥassun Asmlal idɣarn n Yaḥya Bn Ɛbdallah Bn Sɛid Lḥaḥi adt igan d Tarudant d Agadir ula nttat ar iwtta n Imi n Tanut lli tn ikkan ddu tnbaḍt n uṣulṭan Zidan macc ɣinn a ɣ ibidd usmɣur nns, ar ttinin id bu umzruy mas mlad is izuyd imikk s lgddam rad yawi ula tsga n Iḥaḥan d Lḥuz ḥtta nttat acku aṣulṭan Zidan ibda ar itrwal s tsga n ugafa tjra y'as yat tmjrit ɣ uftas n Agadir nttat atid isrmin, ikra yan lbaṭu afransawi dar yan uqubṭan iga s yism Jon Filip Du Kastyan, d ikka tt inn lbaṭu y'ann ibidd x ufttas n Ugadir lli tn ikkan dars yism n Santa Kruz fad ad sis irur s Fransa dar Lwis wis kraḍ d mraw lli y'as inna ɣar ackd dari, macc uqubṭan n lbaṭu y'ann lliɣ d iẓra uṣulṭan Zidan [[Isɛdiyn|asaɛdiy]] icarji urɣ d lmujawharat d idlisn ɣ lbaṭu iṭmɛa irur iflt bla n taryalt.<ref>Sus Alɛalima - Tagldit n Taẓrwalt ( Mamlakat Taẓrwalt ) - Ep 2 <small>[https://www.youtube.com/watch?v=Kq9LyIP_B3w <nowiki>[Ẓr ɣ Yurtub]</nowiki>]</small></ref>

Lliɣ d yumẓ Abu Ḥassun Asmlal tanbaḍt n tmazirt n Sus kullut, rad izri s tsga n Drɛa tafilalt usggwas n 1638 s ljic nns d ra st iɣʷi mn bɛd 3 isggwasn n imnɣi, d rad yamẓ Muḥammad Bn Ccrif Lɛalawi ɣ lḥbs d ɣid a'ɣ rad tg awanak n Iliɣ tagldit n tidt acku rad inbḍ Abu Ḥassun Asmlal iffus n Lmɣrib kullut ar Timbuktu iffus n tiniri d rad isayṭr f iɣarasn n tsbbabt d rad tg tagldit n Taẓrwalt ammas n tsbbabt imqqurn acku kigan n udayn imɣrabiyn rad gis staqrrn d rad asn ttuybna yat lknist nnsn ɣ tsga lli rad tḍr mn bɛd.

Tagldit n Taẓrwalt uckan as liɛtirafat dar tmizar mqqurnin ɣ-akud-ann acku tkka tt inn tṣḥa tadamsa nns ula tasbbabt nns sul tkka tt inn dars yat taẓḍurt taɛskrit.

== Ẓr ula ==
*
* [[Sidi Aḥmad U Musa|Sidi Ḥmad u Musa]]
*[[iliɣ]]
*[[Sus]]
*[[Iclḥiyn]]
*[[Zzawit n Iliɣ]]

== Tiɣbula ==
<references />

== Tinidlisn ==

# Timbouctou: voyage au Maroc, au Sahara et au Soudan; auteur Dr Oskar Lenz, traduit de l'allemand par Pierre Lehautcourt; 1886; Librairie Hachette et Cie [https://gallica.bnf.fr/ark:/12148/bpt6k1048451/f4.item Paris]
# Dictionnaire universel d'histoire géographie Bouillet 1878: description de Sidi-Hescham
# Voyages autour du monde et naufrages célèbres par le capitaine G. Lafond; Administration des librairies 1844 [https://books.google.fr/books?id=koUOAAAAQAAJ&pg=RA1-PA25&lpg=RA1-PA25&dq=%C3%A9tat+de+sidi-hescham&source=bl&ots=1FH3TxtWf7&sig=VB8Blpi1wp4QyfOAwRTFI9bEZ9k&hl=fr&sa=X&ved=2ahUKEwi8nZPej_XeAhVICsAKHUepA2cQ6AEwCXoECAUQAQ#v=onepage&q=Sidi-Hescham&f=false Paris]
# De la domination turque dans l'ancienne régence d'Alger par Louis Joseph F. Walsin Esterhazy, capitaine d'artillerie, Librairie de Charles Gosselin 1840 [https://books.google.fr/books?id=k0gOAAAAQAAJ&pg=PA113&lpg=PA113&dq=royaume+de+Sidi-Hescham&source=bl&ots=gl1hyB0Nxn&sig=ywvDGCcreCOCAUT6EWXKV-rb3tA&hl=fr&sa=X&ved=2ahUKEwi07IGDk_XeAhWBKMAKHc-oCAYQ6AEwD3oECAQQAQ#v=onepage&q=royaume%20de%20Sidi-Hescham&f=false Paris]
# Le Maroc, Géographie- organisation politique, de René Jules Frisch, 1895, cité dans le "Rapport relatif aux aspects culturels de la régionalisation", paragraphe "histoire de la tradition régionale marocaine" établit en 2013 par [https://www.academia.edu/26404821/Aspects_culturels_de_la_r%C3%A9gionalisation_au_Maroc l'Ires]

== Ɣr uggar ==

* Muḥammad al-Mukhtār Sūsī (1966). ''Īlīgh qadīman wa-ḥadīthan''. al-Rabāṭ: al-Maṭbaʻah al-Mulkīyah.
* Pascon, Paul (1984). ''La maison d'Iligh et l'histoire sociale du Tazerwalt''. SMER.
[[Taggayt:Sus]]
[[Taggayt:Tiggurma]]
[[Taggayt:Asgd]]
