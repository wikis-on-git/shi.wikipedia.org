{{Databox|en=Ait Mzal}}
Tga '''Ayt Mẓal''' yat taqbilt zɣ tiqbilin [[Sus|tisusiyin]]. Llan tiqbilin ad ɣ tamnaḍt n [[Tamnaḍt n Actukn-Ayt Baha|Wactukn-Ayt Baha]], s tuggugt n 70km ɣ iffus n tiɣrmt n [[Agadir|Ugadir]] ɣ tmazirt n [[Lmɣrib]]. Tg '''Ayt Mẓal''' ula tagrawt, tgrawt ad gis kraḍ tqbilin ad tnt igan : Taqbilt n Ayt Mẓal, Taqbilt n Ayt Walyad, d Taqbilt n [[Agadir Imcgigiln|Imcgigiln]].

== Asnmkta ==
Ar ittini usiḍn lli ittyuskar ɣ usggʷas n 2014 mas<ref>[http://rgphentableaux.hcp.ma/ RGPH 2014 - Site HCP]</ref>:

=== Aslmd ===

* Tigmiḍi n taqubbanit (middn lli ur ssin ad aqran wala ad ttaran) : 43,4%
* Tigmiḍi n imzdaɣ lli iɣran ar usinan n usmdi nɣd uggar : 5,7%

=== Tadamsa ===

* Tigmiḍi n imzdaɣ lli llan ɣ isggasn nnsn n twuri : 35,7%
* Tigmiḍi n tarwuri : 22,3%
* Tigmiḍi n imzdaɣ lli swurin dar lmxzn (nɣ kantin swurin gis) : 5,6%
* Tigmiḍi n imzdaɣ lli swurin ɣ uslig (nɣ kantin swurin gis) : 55,3%

== Tadimugrafit ==
<timeline>
ImageSize = width:220 height:220
PlotArea = left:70 right:40 top:20 bottom:20
TimeAxis = orientation:vertical
AlignBars = justify
Colors =
  id:gray1 value:gray(0.9)
DateFormat = yyyy
Period = from:0 till:15000
ScaleMajor = unit:year increment:1000 start:0 gridcolor:gray1
PlotData =
  bar:1994 color:green width:1 
   from:0 till:12122 width:25 text:12122 textcolor:black  fontsize:8px
  bar:2004 color:red width:1 
   from:0 till:11414 width:25 text:11414 textcolor:black  fontsize:8px
</timeline>

== Amzruy ==

=== Imjṛi n Tujrart ===
Xtad tga yat lqist n udayn lli d yuckanin zɣ Xaybar, skkiwsn ɣ tmzirt n [[Sus]] staqrn gis. Ar ttinin mas kkan-t-inn zdɣn ɣ [[Tujrart]], yan ansa bahra ittawsan dar Ayt Mẓal. Kkan-t-inn cqqan gin ukṛiḍn, d ar tbbin ibridn. Yat twal kra n irgazn (nɣd ɣar yan urgaz) uckand zɣ [[Adrar n Lkst|udrar n Lkst]] mun d uɣaras n yan ssuq ɣ [[Actukn|Wactukn]], umẓntn udayn ann, akrn asn ihdumn nnsn d [[Aqqariḍ|iqariḍn]] nnsn, asin asn iɛkkazn nnsn, tɛddan fllasn mzyan, gan gisn taḍṣa ɣ udwar ɣ tuẓẓumt n timɣarin d tazzanin. Lliɣ yufa yan gisn manka iskr irul asn, sliɣ ka ilkn s ssuq ign taɣuyyit fad adt sldn ayt ssuq kullutn. Ina y-asn kullu ɣayli as ijran d udayn ann d manka s fllas tɛddan<ref>[http://amzale.com/tribu/ait-mzal/ Amzale.com :: Ait Mzal] ''- s tfransist''</ref>. 

Ɣ-akud-ann munn akk tiqbilin n udrar n [[Actukn|Wactukn]] n [[Ilaln]], ddan dar udayn ann ḥasrn tn, mmaɣn ɣinna aylliɣ gisn immut 70 amuslm d 140 uday. Lliɣ ur sul ẓḍarn udayn ann ad sul klmn imnɣi, stslmn. Bḍan tn tiqbilin ann gratsn, kra n tiqbilin nɣan kullu tawjiwin n udayn lli tn darsn ikkan, wiyyaḍ lliɣ slmn udayn ann skcmn tn s idwarn nnsn ad gis zdɣn zund iɣ gan yan gisn.<ref>Document des archives Marocaines T28 ''- s tfransist''</ref>

Ar ittini Al-Buqḍuri f mayad nit mas udɣar lli ɣ tn kkan udayn ad ur t inn ikka iga-tt Tujrart bdbt, inna mas kkan-tt-inn ɣ ufasi n udrar n Tujrart ar as ttinin ''Tikrar'', gis kigan n ixrban d afa nns iɛla. Inna daɣ mas udayn ann lli tn gis ikkan uckan zɣ Xaybar, gawrn ɣinna skrn gis tudrt nnsn skcmn kigan n iqariḍn. Inna daɣ mas argaz ann lli f nsawl ɣ lqist iga s yism ''Abrɣas.'' d ayt ɣinna ar asn ka sul ttinin ''Tagadirt Abrɣas. D'' ssuq ann lli s ira ad t ikk ikka-tt-inn ɣ taman udwar n ''Siṣiḍ'' ɣ Ayt Mẓal nit, ittawsan ula s yism n ''Ssuq Lḥedd n Tzuknnit.'' Abrid lli d imun ikka-tt-inn ɣ iggi n yan wasif iqrb nit i Lmllaḥ n Tujrart.

Zund imjri ad isawl fllas yan urgaz iga s yism ssi Lḥusin Buɛd n ayt udwar n Akni n Ɛli Lmẓali ɣ usit nns ɣ wantirnit lli iga s yisn " Amẓal Birsu ". Is gis ka inna may-jran ɣ imjri ad, d inna gis ula asakud nɣd ttarix lli ɣ ijra ɣayad adt igan usggwas n 915 hijrya lli d igaddan d 1509.<ref>[http://ait-mzal-tribu.blogspot.com/2007/08/blog-post_1807.html Ait-mzal-tribu.blogspot.com :: Tujrart] ''- s tɛrabt''</ref>

== Isaɣuln ==
<references />{{Amud/Lmɣrib}}
[[Taggayt:Tiqbilin n Sus]]
