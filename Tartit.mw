Kigan d iseggwasen ayad zzîdren imucagh i uzzaglu n Iwanken ttuskarnin deffir ufugh n Fransa d tmmara n ughni d irafan mdin s tijli d ufûd. Ghemkan af darsen yega uzawan, umarg d udmawen yâden n idels tigharasin mas tettun azemz mlin is sul llan, imighen ad ilin, zzîdren i umerdukku d timejiwcin n izmaz. Ger tugget n truba n uzawan llid ilulan gh ugunes n imuttiten n tmetti tamucaght, tella trabbut n temgharin Tartit (tarabbut ad lligh akw llan snat temgharin, llan gis sin irgazen ar ttamêzen tigitarin). Tartit yegan neman s tmazight n Sus gant akw tillit iskren ist Mali, timucaghin izdaghen gh ayelli mu ttinin ghilad Awank n Mali. Tarabbut ad, llid issiktayen afsaw n tniri d izlulla n takat ifdaddren gh tama n imizar ittmuttuyen zun d tigudiyin n umlal d tnana n imzâden ittnunuyen s tgudî n iman d tizi d tlluna tssergha tafukt n wass, ar tesmuna ger taysi d utrar, ger tnana n idinanen n imzâd d win ugitâr, ttyawssan s tesfift nnes izwar lli tesker gh Bamako Ichichila, urta d tesfagh tasfifft nnes taneggarut (gher trar d). 

Mekli tesman ger amarg d tghensa, igh nssen mas mmaghent kigan d tmeslayin n trabbut ad f tenflit n temghart tamucaght (zêr tadiwennit illan d tesfift tamezwarut n trabbut ad).

== Inazurn n trabbut ==
* Fadimata walett Oumar dit "Disco"
* Mama walett Amoumine
* Fadimata walet Mohamedun
* Zeinabou walett Oumar
* Tafa al Hosseini
* Amanou
* Mohamed Issa ag Oumar
* Mosa ag Mohamed
* Mohamed ag Idwal

== Discographie ==
* ''Amazagh''
* ''Ichichila''
* ''Abacabok''

== Notes et références ==
<references />
== Izdayn n brra ==
* [https://web.archive.org/web/20090105165455/http://www.crammed.be/tartit/index.htm Pages de Tartit sur le site du label][[Crammed Discs]]
* [http://www.divanoprod.com Site de Divano Production, management de Tartit]

[[Taggayt:Aẓawan]]
