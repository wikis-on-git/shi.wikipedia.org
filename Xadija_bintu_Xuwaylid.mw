[[Afaylu:Khadijah.png|thumb|210x210px|Xadija a fllas yrḍu rbbi]]
'''Xadija illis n Xuwaylid bnt Asad taquraycit''' tlul ɣ 68 dat.hi tmmut 3 dat.hi (556 m - 620 m)  tga ymmas n imumnen d tamzwarut zɣ timɣarin n urqqas [[Muḥammad]] taẓallit n rbbi fllas d ymmas n kul tarwa nns war arraw nns Ibrahim, tddr Xadija d urqqas ɣ uzmz n zɣ dat n Lbiɛta tanabawit , tkkatin ar tsḥussu s nnubuwa n urgaz nns, tkkatin ar ttɛtana s tigmmi nns d tarwa nns, ar ttsiyyr tirkafin n tsbbabt, ar tḥyyal i urqqas [[Muḥammad]] aynna ira ɣ ufuɣ nns s ifri n ḥara, d lliɣ ysggiz rbbi lwaḥy nns f urqqas , tga Xadija tamzwarut zɣ win tyumen , tdda sis s arraw n ɛmmis n Waraqa Bn Nufa nna ybccrt mas iga urqqas tumast, tga tamzwarut zɣ win yumnen s urqqas zɣ irgazn d tmɣarin , d tamzwarut nna yttuḍḍan d tẓẓul,  tɣimi dffir maya tṣbṛ d urqqas ɣ iskrkisn n qurayc d taɛaddu nns f imuslmn, ar ma ylla lḥiṣar n Qurayc f Bani Hacim d Bani Almuṭṭalib ɣ cciɛab n Abi Ṭalib, tltaḥq s urgaz nns ɣ cciɛab, tzzri ma yzzri Banu Hacim zɣ laẓ d waṭṭan nig kraḍ isggasn, dffir ma yfukk ufrag f urqqas n rbbi d win dis yllan tuḍn Xadija. Tmmut Xadija dffir tamttant n ɛmmis n urqqas Abi Ṭalib n Ɛabd Lmuṭṭalib s kraḍ wussan.

== Tiɣbula ==

* Asuɣl zɣ Wikipidya s tamaziɣt tanawayt
[[Taggayt:Lislam]]
