{{Databox|en=Aït Melloul}}
Tga '''Ayt Mllul''' yat tiɣrmt illan ɣ tmazirt n [[Lmɣrib]] ɣ tsga n [[Tasga n Sus-Massa|Sus-Massa]] ɣ tmnbaḍt n [[Tamnbaḍt n Inzggan-Ayt Mllul|Inzggan-Ayt Mllul]]. Ar gis izray yan wasif bahra ittawsan ɣ iffus n Lmɣrib iga-tt [[Asif n Sus]] nna as iskarn iwtta nttat d tiɣrmt n [[Inzggan]].

Ar ittini liḥṣa n middn lli ittyuskar ɣ usggʷas n 2014 mas tiɣrmt ad zdɣn gis kra n 171,847 imzdaɣ d 39,697 n tawjiwin<ref>[http://rgphentableaux.hcp.ma/ Site HCP - RGHP 2014] </ref>. 

Tkka-t-inn tga Ayt Mllul ɣar yan udwar imẓẓiyn, ar isggʷasn n 1960 as tbda imik s imik ar ttili atig d ar timɣur aylliɣ tga ɣila yat zɣ tiɣrmin lli bahra istawhman ɣ [[Sus]]<ref>[[:fr:Aït_Melloul|Wikipedia Tafransist :: Ait_Melloul]]</ref>.

== Asnmkta ==
Ar ittini usiḍn lli ittyuskar ɣ usggʷas n 2014 mas<ref>[http://rgphentableaux.hcp.ma/ RGPH 2014 - Site HCP]</ref>:

=== Aslmd ===

* Tigmiḍi n taqubbanit (middn lli ur ssin ad aqran wala ad ttaran) : 25,9%
* Tigmiḍi n imzdaɣ lli iɣran ar usinan n usmdi nɣd uggar : 16,9%

=== Tadamsa ===

* Tigmiḍi n imzdaɣ lli llan ɣ isggasn nnsn n twuri : 47,7%
* Tigmiḍi n tarwuri (middn lli ur ṭṭafn tawuri) : 14,9%
* Tigmiḍi n imzdaɣ lli swurin dar lmxzn (nɣ kantin swurin gis) : 8,5%
* Tigmiḍi n imzdaɣ lli swurin ɣ uslig (nɣ kantin swurin gis) : 57,8%

== Ilikitn n brra ==

* ( ar ) Asit n tagrawt n Ayt Mllul : [http://www.aitmelloul.ma www.aitmelloul.ma] 
* ( ar ) Tasna n facebook n tagrawt n Ayt Mllul : [https://www.facebook.com/aitmelloulinfo/ www.facebook.com/aitmelloulinfo]

== Iɣbula ==
<references />

== Ɣaylli sis izdin ==
{{Commons izddar|Ait Melloul|Ayt Mllul}}{{Tasga n Sus Massa}}{{Amud/Lmɣrib}}
[[Taggayt:Timdinin n Lmɣrib]]
