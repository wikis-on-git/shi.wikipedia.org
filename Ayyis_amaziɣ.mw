{{Databox|en=Barb horse}}
[[Afaylu:Berber_warriors_show.JPG|thumb|imnayn imaziɣn ssudanin igʷmarn imaziɣn]]

'''Agmar''' nɣ d '''Ayyis amaziɣ''' iga yan uẓur n igʷmarn igan ggʷ ifriqya n izzlmḍ. izdi d uɣrf amaziɣ. ittyawssan zɣ uzmz n tmnkda tarumiyt. ittyawssan s tfransist s yism n Barbe.

Ayyis amaziɣ iga yan ɣ tidfrin n isan iqqbuṛn, igma ɣ iẓẓlmḍ n tfṛiqt (Libya - Tuns - Dzayr - Lmɣrib - Muritanya) zɛma tamazirt n imaziɣn. Smman-as ayyis amaziɣ acku aẓuṛ ns ɣ tmazirt n imaziɣn.

Llan kigan n tmagunin f aẓur izwarn n wayyis amaziɣ, llan kra ymassann nnan masd aẓuṛ ns iga ɣ yat trabbut n isan n tagant injmn ɣ uzmz n ugrsan, d mayad ad zzgan imuzayn ɣ tmassant n lmutaḥajjiṛat  n imudar gr isggʷasn n 1987 ar 2002, may mmalan masd imaziɣn n tizi yan ẓḍaṛn ad ssunan ayyis amaziɣ n tagant ɣɣʷalli iddrn i ifḍan n isggʷasn. Iẓli ayyis amaziɣ f ayyis aɛṛab s masd udm ns imqquṛ f win aɛṛab d dars taẓḍuṛt f ulmaway n urunks n tudrt f ayyis anglizi.

Dar ayyis amaziɣ smmus n tisddarin ɣ udɣar n ṣḍis illan dar anawn n isan wiyyaḍ, d ar ttinin imassann masd tasddart tiss ṣḍist dar anawn an wiyyaḍ aygan awnul darsn d nttat ur tlli dar auyis amaziɣ d mayad ayas yakkan yan udwas d yat taẓḍurt imqquṛn. Ayyis amaziɣ iga zzɣ isan ikullu idusn ɣ umaḍal ɣ kigan n tɣawsiwin, ɣ tnggumt d tazzla d amyas d iga arudad d ifulki d art ttalɣn imustawn n isan d art bahra ssmrsn i ku mayad i flla nenna. Zund tanaka d lpolo d assuduns d taɣzut. 

Iga yadlli ayyis isa ttmaɣn imaziɣn d ula iṛumin itid ittawin ɣ iẓẓlmḍ n afriqya afadd asrs ttmaɣn ɣ imnɣi acku iẓḍaṛ ayddr ɣ uṣmmiḍ wala tirɣi iggutn d iẓḍaṛ i maṛṛa tiɣawsiwin cqqanin. iga ugʷmar amaziɣ agʷmar amzziḍr; ittwassn s tziḍrt nns.

== Amawal ==
<div style="column-count:3;-moz-column-count:3;-webkit-column count:">
* tidfrin = سلالات
* igma = نشأ
* tmagunin = نظريات
* azmz n ugrsan = عصر جليدي
* zzgan = ثبتو
* imuzayn = خبراء
* ssunan = يروضو
* Iẓli = يختلف
* ulmaway = مواجهة
* urunks = صعوبة
* tisddarin = فقرات
* tasddart = فقرة
* awnul = نقطة الضعف 
* udwas = قوة
* idusn = الأقوى
* tnggumt = شجاعة
* tazzla = الجري
* amyas = توازن
* arudad = سريع
* imustawn = خبراء
* ssmrsn = يستعملونه
* tanaka = فروسية
* taɣzut = التبوريدة
</Div>

== Isaɣuln ==

[[Taggayt:imaziɣn]]
[[Taggayt:ag°mar]]
[[Taggayt:Imudar]]
