{{Databox|fr=Panthère de Barbarie}}
'''Amayas amaziɣ''' nɣd '''Amayas n tniri''' nɣd '''Amayas n yiẓẓlmḍ n tafṛiqt''' (Agrar) ar fssrnt tmizar n tuzdɣt n umudr ad ɣ [[Lmɣrib]], [[Dzayr]], [[Mali]], iẓẓlmḍ n tagut n [[Ttcad]], yiẓẓzlmḍ n [[Burkina Faṣṣu|Burkinafasu]], [[Cngiṭ]], d [[Libya]], d tagut n [[Miṣra|Miṣr]]. 

Ɣ [[Lmɣrib]] ittusddid mas illa umudr ad ɣ tniri zzɣ dar ijakaln, ar ictta umayas ad iznkʷaḍ n duṛkas d wid mẓẓin d wid ittyagasn ɣ iznkʷaḍ n dama, ilfawn, iwtlan, [[Anẓid|inẓiḍn]], d iẓḍaṛ ad istay ɣ mi'ḍṛuṣn, d ula ulli d [[Afullus|ifullusn]] n ijakaln. Tawllaft tamggarut n urksim ad ttyamaẓ ɣ 1994.

== Usnubbc fllas ==
Ɣ usggʷas n 2010 tssnta yat trabbut n imassann [[Ṣbanya|iṣblyunin]] d imnirn imɣrabiyn yan usikl n usnubbc s urksim ad, bbin gis ma ylkkmn ar 1000 n ukilumiṭṛ zzɣ iɣiz uzddar n [[Asif n Dṛɛa|wasif n Drεa]] ar idrarn n Idar, d tkka-tt-inn tɣtast n usnubbc s umayas amaziɣ ɣ [[Lmɣrib]] zzɣ fibṛayṛ 2011. D ɣ usikl lli nbdr ar fllas ittni uɣmis n "il kunu" aṣblyuni masd Xussi Maṛiyya Sanciz ar iglli asɣlf anigan wis-tam i umassan ad ittamẓn 2000 km², d fsrn ma ylkkmn ar 3500 n tmdayin n uswllf, d ẓḍarn t tmdyin ad ad amẓnt afḍan n twllafin i yiwtlan d iznkʷaḍ d ulli n imzdaɣ n tsgiwin ad, d tugtt n imudar ad lli igan tiram n umayas amaziɣ ar akkan i yimassann anaruz mas iẓḍaṛ a sul iddr umudr ad.<ref>[https://web.facebook.com/permalink.php?story_fbid=1058483427983010&id=597406227424068 ⴰⵎⴰⴹⴰⵍ ⵏ ⵓⴳⴰⵎⴰ Amaḍal N Ugama] ''- Tasna ɣ Faysbuk''</ref>

==Tiɣbula==
<references />
[[Taggayt:Imudar]]
