{{Infobox
| abovestyle = background-color: lightgrey;
| headerstyle= background-color: lightgrey;
| subheaderstyle = background-color: lightgrey;
|above = Lḥaj Blɛid
|subheader2 = ''ⵍⵃⴰⵊ ⴱⵍⵄⵉⴷ - الحاج بلعيد''

|image1 =   [[Afaylu:Lhaj_Belaïd.jpg|250px|center]]
|caption1 = Lḥaj Blɛid yusi rribab nns ɣ usggʷas n 1933.

|header1 =Umlan inimann
|label2 = '''Talalit'''
|data2= 1875, [[Ida u Baɛqil]]
|label3 = '''Tamttant'''
|data3= 1945, [[Lmɣrib]]
|label4 = '''Adɣar'''
|data4= [[Sus|Tamazirt n Sus]]
|label5= '''Tamazirt'''
|data5= [[Afaylu:Flag of Morocco.svg|18px]] [[Lmɣrib]]

|header20 =Tudrt
|label21 = '''Tawuri'''
|data21= [[Tamdyazt|Amdyaz]], [[Taẓuṛi|Anaẓuṛ]]
|label22= '''Tutlayt'''
|data22= [[Taclḥit]]
|label23 = '''Anaw'''
|data23= [[Tirruyṣa]]
|label24 = '''Allal'''
|data24= [[Ribab]]
}}Iga '''Lḥaj Blɛid''' (s ism nns iɣzzifn: '''Blɛid u Brik Da Bihi''') yan rrays [[Imaziɣen|amaziɣ]] [[Sus|asusi]] [[Iclḥiyn|aclḥi]]. Illul gr 1870 d 1875 ɣ [[Anu n ɛeddu|Wanu n ɛeddu]] ɣ Idawbaɛqil, immt ɣ 1945. Ig yan ɣ tmatarin mqqurnin n usnulfu [[Imaziɣen|amaziɣ]] ɣ tasga ittuyassann ɣilad s [[Sus]] d idɣarn lli ɣ tettyusawal tutlayt [[taclḥit]]. Ur nssin kigan f umzruy nns mqqar nẓḍar ad nini mas tman d isnifiln ixatarn lli issn iffus n [[Lmrruk]] ɣ tasutin ad ggʷranin zɣ mad ggʷran imɣarn mqqurnin satn ar ttrzan inkan lli f tbidd tamtti taqburt ar srusen iwutta n insayen d temyurin yaden inmalan d tudert ingwan ɣ tgadirin nnsn mqqurnin. Rad iniɣ, mas d lliɣ d gguran imɣaren mqqurnin zun d [[Ametuggi]], [[Aglawi]]... d wiyyad, fkan udem yaḍn i tnbaḍt ɣ tsga yad kksnt ɣ ifassen n inflas n teqbilt; mk-ann nit ad satnt tɣawsiwin yaḍn, zun d amarg d insayn iqburn, ar ttffuɣn igr nns amtti ar lssan timlsa yaḍn inmalan d isnulfutn lli d sgguran inbadn-ad.<ref>Sit n Imurig : http://www.imurig.net/fr/artistes/lhaj-belaid-abaaqil</ref>

Paulette Galand-Pernet, lli yaran kigan n tzrawin f umarg d insayen [[isusiyn]], tnna ɣ warratn nns lli d tsfaɣ ɣ usggʷas n 1972, mas iga umarg n Rrways timdyazin n imariren mi ur ig tawwuri nns amer amarg; ar tent skarn, gin-asnt tiyyt nnsnt, ar zzrign timizar s tiyyaḍ, ilin f kran trabbut ɣ llan iɛzrayen ittlmadn anaw ad n umarg; amzwar n trabbut-ad ad igan Ṛṛays.

Iɣ nsawl f ṛṛways, idrus ma ɣ nttettu Lḥaj Blɛid; acku nttan ad ifln titgarin ittusllan. Lḥaj Blɛid, rrays amedyaz nnɣ atrubadur, ifl timitar-nns ɣ umarg amaziɣ ɣ tsga n [[Sus]]. Ilul ɣ [[Anu n ɛeddu|Wanu n ɛeddu]] ɣ tsggiwin n [[Tiznit]]. Ur nssen man aseggwas ad ilul, illa may tinin mas d illul gr 1870 d 1875. Nnant krant tmesiggilin (Alexis Chotin d Paulette Galand-Pernet) mas rad dars ilin 60 n usggʷas ɣ usggʷas n 1933. Tawja nnes ur teṭṭaf yat, sul mmten ayt dars lliɣ sul imezziy. Iffuɣ timezgida ikcm i kraygat anaw n twwuri afad ad irar mas ictta tiram zun d tayssa, ccmutiyt iheyyaden lliɣ ilkem Tazerwalt, illiɣ ittyumdal yan ɣ iggurramen imeqrann n [[Sus]] [[Sidi Hmad u Musa]].

Taẓerwalt lli igan amkan ar s nn akkʷ ttaseyn midden aḍan a'ɣ innurẓem wul-nns s umarg d uẓawan. Ikcm ad ig anlmad ɣ trabbut ismann kra ɣ inmɣuren n umareg n tizi-ann. Ur izri yat s lliɣ isker ntta yat trabbut, lkmn-t-inn wiyyaḍ. ,Munn i umarg d rribab zun d Muḥmmad Budrɛa, Ali Aswiriy d Mbaṛk belleḥsen ; ig tiswar i idukan-nns ar ittkka timizar d tqbilin ; tizi yan ad yurar aylli nit sul ittnunuyn ɣ imzgan n imsfliden imaziɣn. Awin-t ibrdan ar tigmma n inmɣuren n tqbilin d inflas n Lmxzn ɣ [[Sus]]. Tugt n turarin-nns ar mmalnt idrfan mqqurnin n tudrt-nns.
== Tudrt nns ==
[[Afaylu:Lhaj Belaid Passeport.png|thumb|310x310px|Passport n Lḥaj blɛid lli gis ittyura mas d illul ɣ 1875.|alt=]]Irwas is d llul '''Lḥaj Blɛid''' ɣ ixf n tasut tis 19 gr 1870 d 1875, ɣikli s nnan ''Alexis Chottin'' d ''Paulette Galland''. Iga yiws n usklu n ''Ayt Da Bihi'', yucka-d zɣ ''Ibaɛqiln''. Immut as babas ''Bihi Da Brik'' lliɣ sul imẓẓiy. Iddr timẓi nns d mas ''Rqiya illis n Ɛli'' n udwar n ''Tamaɛit'' lli illan ɣ tsga n ''Imsggin'' taman ''Agadir.'' Idda iɣra-d ɣ timzgid ɣ udwar nit lliɣ d illul [[Anu n ɛeddu]] ɣ tsga n Tznit, tkka-tt-in tawja nnes ur teṭṭaf yat, ɣayn ad yujjan innas ad tsfɣ zɣ timzgid bac ayg amksa. lliɣ tn ikka ar itdda ayksu izamarn ar bdda dis itawi taɣanimt nns bac asis ilhu ixf nns, ɣikan as ssn middn is dars may tini ɣ umarg.

Lliɣ-d yurri '''Lḥaj Blɛid''' s [[Fransa]] ɣ usggas n 1938, yumz urgaz ad trita nns ɣ taẓuri. Lliɣ idda ad ikk dar Aglawu Thami ɣ ammas n Taliwin, ihrc yuḍn ixf nns kran 3 imalasn ayliɣ immt ass n 15 Mayu 1946. Mḍlnt ɣ tamdint n [[Anu n ɛeddu|Wanu n ɛeddu]] ( Adwar nit lli ɣ illul ) . Ɣ wass n 30 Mayu 1938, iffɣ as lpassport nns ɣ Ugadir lli gis ittyura mas d illul ɣ 1875.<ref>Sit n Imiksimik : https://web.archive.org/web/20210131180200/http://imiksimik.legtux.org/fra/artists/lhaj_belaid.html</ref>

==Tamdyazt==
Yurar '''Lḥaj Blɛid''' f tayri, amuddu, isnifilen n tametti n [[Sus]] d tamɣribiyt, asghan, d kigan n yan ad yulesn i turarin lli d ifl s ɣikli tnt nit iskr nttan, nɣ s imassen yaden zun d [[Iznẓarn Ccamx]], [[Ɛmmuri Mbark]], [[Ḥmad Amntag]], [[Lḥsayn Amntag]] ... Ttyawskarn fllas kigan d isiggilen zun d walli nit nbder n Paulette Galand-Pernet, win Ben Ihya Lḥusayn gwijjan, Muḥmmad Mustawi d wiyyaḍ.

==Amarg==
Amarg n rrays Lḥaj Blɛid iga yat tugga f isnifilen imettiten ittemnid ɣ imi n tasut tis 20; tizi lli nn kcmn imɣaren Sus, idfr tt nin fransis; d mamenk as zdaren ad snflen tummenda n mdden sneflen timelsit i ussan nnesen. 

Ɣ tudrt nns, iskr Lḥaj Blɛid kigan n umarg, ɣwid ad bahra gisn ittussan :

* ''Taliwin ( Mqqar Tlla Tuga )''
* ''Wa Lhassani''
* ''Ya Uhbib Wurgh''
* ''Atbir Umlil''
* ''Sawkan Txamamɣ ...''

==Iwaliwn n umarg nns==
<div style="column-count:2;-moz-column-count:1;-webkit-column count:1">

:::::<big>'''Taliwin'''</big>
::Mqqar tlla tuga ar afud 
::Ilin izammaren a lɛzib ur-k yad lkimɣ
::Asif n isktan aɣ iggiz ufulki n waman 
::D lbnian ula awa zzin icwan
::A zagmuz asif nnun ad ikka uḍar
::Walaynni iqḍad lmurad lli ira

::A kkiɣ-d taliwin nẓr-d lbnyan nns
::Nẓṛa ccrajm wala zllij ila tn

::Ḥaqqan timizar n l'europe aɣ incr
::Lmɛllm lkiɣḍ yawi-t-id isers-t
::Asin fllas lmanazih ula ccrajm
::D taccrafin wala zllij ila tn
::Ma-ɣ a ittenzzah lbaca kiɣ isafer
::Ad ikk lḥkuma tin tmizar nns

::A ayt lmakan i rebbi duɛayt
::Ad yurri uḍar imma han lḥubb myarn
::Ufiɣ-d lḥubb iga ljdid ur akkʷ sul
::Iri uḍar inu tawada d lɛaqql
::A ixf inu bidd ak nzznz riɣ ak nara
::Ɣ lkiɣḍ i yan uḥbib ufiɣ-t<br>→ Lḥaj Blɛid

::::<big>'''Atbir Umlil'''</big>
::Atbir umlil ira nmun s darun 
::Iɣ iyi trit ira bedda ng winnun 

::Anmun a nẓṛ walli nra ɣ ddunit
::Iqqan aɣ-d usmmun lxyar d keyyin 
::Ama iyi imlan is ijla utbir 
::Iga wahdat ur imun d yan 
::Axuya atbir, nniɣ aḥbib i yan 
::A-t ukan laḥ iqqan-d ad jlun  
::Lmuluɛ i yan igwmern itbirn  
::[[Afaylu:Hadj bel3id.jpg|thumb]]Nkki nniɣ yuf a tn idalb yan
::I walli tn yurun, nɣ tn rbban 
::Nkki nniɣ yuf a tn idalb yan  
::Imma yaxlawi, ur sar ggawrn 
::A mlad lhwa nns, is ira ad jlun <br>→ Lḥaj Blɛid
</Div>


== Ẓṛ ula ==
* Sit n uzawan: http://www.azawan.com
* {{fr}} [http://www.asays.com/article.php3?id_article=14 Raïss Lhaj Belaïd : le maître de la chanson soussie]
* {{fr}} [https://web.archive.org/web/20090624141312/http://www.bladi.net/forum/4332-raiss-lhaj-belaid-legende-poesie-berbere/ Raïss Lhaj Belaïd ou la légende de la poésie berbère]
* {{fr}} [https://web.archive.org/web/20100330053341/http://www.imurig.org/readarticle.php?article_id=24 Hadj Belaid] sur ImuriG.org

== Isaɣuln ==
[[fr:Lhadj_Belaïd]]
[[ar:الحاج_بلعيد]]
[[ary:الحاج_بلعيد]]
[[en:Lhaj_Belaid]]
[[it:Lhaj_Belaid]]
[[kab:Lḥaj Belɛid]]
[[Taggayt:Inaẓurn iclḥiyn]]
[[Taggayt:Rways]]
