{{Infobox
| abovestyle = background-color: lightgrey;
| headerstyle= background-color: lightgrey;
| subheaderstyle = background-color: lightgrey;
|above = Lḥaj Blɛid
|subheader2 = ''ⵍⵃⴰⵊ ⴱⵍⵄⵉⴷ - الحاج بلعيد''

|image1 =   [[Afaylu:Lhaj_Belaïd.jpg|250px|center]]
|caption1 = Lḥaj Blɛid yusi rribab nns ɣ usggʷas n 1933.

|header1 =Umlan inimann
|label2 = '''Talalit'''
|data2= 1875, [[Idaw Bɛqil]]
|label3 = '''Tamttant'''
|data3= 1945, [[Lmɣrib]]
|label4 = '''Adɣar'''
|data4= [[Sus|Tamazirt n Sus]]
|label5= '''Tamazirt'''
|data5= [[Afaylu:Flag of Morocco.svg|18px]] [[Lmɣrib]]

|header20 =Tudrt
|label21 = '''Tawuri'''
|data21= [[Tamdyazt|Amdyaz]], [[Taẓuṛi|Anaẓuṛ]]
|label22= '''Tutlayt'''
|data22= [[Taclḥit]]
|label23 = '''Anaw'''
|data23= [[Tirruyṣa]]
|label24 = '''Allal'''
|data24= [[Ribab]]
}}Iga '''Lḥaj Blɛid''' (s ism nns iɣzzifn: '''Blɛid u Brik Da Bihi''') yan ṛṛays [[Imaziɣen|amaziɣ]] [[Sus|asusi]] [[Iclḥiyn|aclḥi]]. Ilul gr 1870 d 1875 ɣ [[Anu n ɛeddu|Wanu n ɛeddu]] ɣ Idawbɛqil, immt ɣ 1945. Ig yan ɣ tmatarin mqqurnin n usnulfu [[Imaziɣen|amaziɣ]] ɣ tsga ittuyassann ɣilad s [[Sus]] d idɣarn lli ɣ tettyusawal tutlayt [[taclḥit]]. Ur nssin kigan f umzruy nns mqqar nẓḍaṛ ad nini mas tman(?) d isnifiln imqrann lli issn iffus n [[Lmrruk]] ɣ tasutin-ann timggura zɣ ma d-ggʷran imɣarn mqqurnin satn ar ṛẓẓan inkan lli f tbidd tamtti taqburt ar srusen iwutta (iggutta) n idawn (idɣarn) d tmyurin yaḍen inmalan d tudrt ingʷan ɣ tgadirin nnsn mqqurnin. Rad iniɣ, mas d lliɣ d ggʷran imɣaren mqqurnin zun d [[Ametuggi]], [[Aglawi]]... d wiyyaḍ, fkan udm yaḍn i tnbaḍt ɣ tsga ad kksn-tt zzɣ ifassn n inflas n tqbilt; ɣmk-ann nit ad satnt(?) tɣawsiwin yaḍnin, zun d amarg d insayn iqburn, ar ttffuɣn igr nns amtti ar lssan timlsa yaḍn inmalan d isnulfutn lli d sseggʷran-d inbaḍn-ad.<ref>Sit n Imurig : http://www.imurig.net/fr/artistes/lhaj-belaid-abaaqil</ref>

Paulette Galand-Pernet, lli yaran kigan n tzrawin f umarg d insayen [[isusiyn]], tnna ɣ warratn nns lli d tsfaɣ ɣ usggʷas n 1972, mas iga umarg n Rrways timdyazin n imariren mi ur ig tawwuri nns amer amarg; ar tent skarn, gin-asnt tiyyt nnsnt, ar zzrign timizar s tiyyaḍ, ilin f kran trabbut ɣ llan iɛzrayen ittlmadn anaw ad n umarg; amzwar n trabbut-ad ad igan Ṛṛays.

Iɣ nsawl f ṛṛways, idrus ma ɣ ar nttettu Lḥaj Blɛid; acku nttan ad ifln titgarin ittusllan. Lḥaj Blɛid, ṛṛays amedyaz nnɣ atrubadur, ifl timitar-nns ɣ umarg amaziɣ ɣ tsga n [[Sus]]. Ilul ɣ [[Anu n ɛeddu|Wanu n ɛeddu]] ɣ tsggiwin n [[Tiznit]]. Ur nssen man aseggwas ad ilul, illa may tinin mas d illul gr 1870 d 1875. Nnant krant tmesiggilin (Alexis Chotin d Paulette Galand-Pernet) mas rad dars ilin 60 n usggʷas ɣ usggʷas n 1933. Tawja nnes ur teṭṭaf yat, sul mmten ayt dars lliɣ sul imezziy. Iffuɣ timezgida ikcm i kraygat anaw n twwuri afad ad irar mas ictta tiram zun d tayssa, ccmutiyt iheyyaden lliɣ ilkem Tazerwalt, illiɣ ittyumdal yan ɣ iggurramen imeqrann n [[Sus]] [[Sidi Hmad u Musa]].

Taẓerwalt lli igan amkan ar s nn akkʷ ttaseyn midden aḍan a'ɣ innurẓem wul-nns s umarg d uẓawan. Ikcm ad ig anlmad ɣ trabbut ismann kra ɣ inmɣuren n umareg n tizi-ann. Ur izri yat s lliɣ isker ntta yat trabbut, lkmn-t-inn wiyyaḍ. ,Munn i umarg d rribab zun d Muḥmmad Budrɛa, Ali Aswiriy d Mbaṛk belleḥsen ; ig tiswar i idukan-nns ar ittkka timizar d tqbilin ; tizi yan ad yurar aylli nit sul ittnunuyn ɣ imzgan n imsfliden imaziɣn. Awin-t ibrdan ar tigmma n inmɣuren n tqbilin d inflas n Lmxzn ɣ [[Sus]]. Tugt n turarin-nns ar mmalnt idrfan mqqurnin n tudrt-nns.
== Tudrt nns ==
[[Afaylu:Lhaj Belaid Passeport.png|thumb|310x310px|Passport n Lḥaj blɛid lli gis ittyura mas d illul ɣ 1875.|alt=]]Irwas is d llul '''Lḥaj Blɛid''' ɣ ixf n tasut tis 19 gr 1870 d 1875, ɣikli s nnan ''Alexis Chottin'' d ''Paulette Galland''. Iga yiws n usklu n ''Ayt Da Bihi'', yucka-d zɣ ''Ibaɛqiln''. Immut as babas ''Bihi Da Brik'' lliɣ sul imẓẓiy. Iddr timẓi nns d mas ''Rqiya illis n Ɛli'' n udwar n ''Tamaɛit'' lli illan ɣ tsga n ''Imsggin'' taman ''Agadir.'' Idda iɣra-d ɣ timzgid ɣ udwar nit lliɣ d illul [[Anu n ɛeddu]] ɣ tsga n Tznit, tkka-tt-in tawja nnes ur teṭṭaf yat, ɣayn ad yujjan innas ad tsfɣ zɣ timzgid bac ayg amksa. lliɣ tn ikka ar itdda ayksu izamarn ar bdda dis itawi taɣanimt nns bac asis ilhu ixf nns, ɣikan as ssn middn is dars may tini ɣ umarg.

Lliɣ-d yurri '''Lḥaj Blɛid''' s [[Fransa]] ɣ usggas n 1938, yumẓ urgaz ad "trita" nns ɣ taẓuri. Lliɣ idda ad d-ikk dar Aglawu Thami ɣ ammas n Taliwin, ihrc yuḍn ixf nns kran 3 imalasn aylliɣ immut ass n 15 Mayu 1946. Mḍln-t ɣ tamdint n [[Anu n ɛeddu|Wanu n ɛeddu]] ( Aḍwwaṛ lli ɣ nit illul ) . Ɣ wass n 30 Mayu 1938, iffɣ as "lpassport" nns ɣ [[Agadir|Ugadir]] lli ɣ ittyura mas d ilul ɣ 1875.<ref>Sit n Imiksimik : https://web.archive.org/web/20210131180200/http://imiksimik.legtux.org/fra/artists/lhaj_belaid.html</ref>

==Tamdyazt==
Yurar '''Lḥaj Blɛid''' f tayri, amuddu, isnifilen n tametti n [[Sus]] d tamɣribiyt, asged (ddin), d kigan n yan ad yulsn i turarin lli d-ifl s ɣiklli tnt nit iskr nttan, nɣ s imassen yaḍen zun d [[Iznẓarn Ccamx]], [[Ɛmmuri Mbark]], [[Ḥmad Amntag]], [[Lḥsayn Amntag]] ... Ttyawskarn fllas kigan d isiggiln zun d walli nit nbdr n "Paulette Galand-Pernet", win Ben Iḥya Lḥusayn gwijjan, Muḥmmad Mustawi d wiyyaḍ.

==Amarg==
Amarg n ṛṛays Lḥaj Blɛid iga yat tugga f isnifilen imettitn ittmnid ɣ imi n tasut tis 20; tizi lli nn kcmn imɣaren Sus, iḍfr-tn inn Fransis; d manmk a s ẓḍaṛen ad snfln tummnda n middn snfln timlsit i ussan-nnsn. 

Ɣ tudrt nns, iskr Lḥaj Blɛid kigan n umarg, ɣwid ad bahra zgisn ittussan :

* ''Taliwin ( Mqqar Tlla Tuga )''
* ''Wa Lhassani''
* ''Ya Uhbib Wurgh''
* ''Atbir Umlil''
* ''Sawkan Txamamɣ ...''

==Iwaliwn n umarg nns==
<div style="column-count:2;-moz-column-count:1;-webkit-column count:1">

:::::<big>'''Taliwin'''</big>
::Mqqar tlla tuga ar afud 
::Ilin izammarn a lɛzib ur k yad lkimɣ
::Asif n isktan aɣ iggʷiz ufulki n waman 
::D lbnian ula awa zzin icwan
::A zagmuz asif-nnun ad ikka uḍar
::Walaynni iqḍa-d lmuṛad lli ira

::A kkiɣ-d taliwin nẓṛ-d lbnyan-nns
::Nẓṛa ccrajm wala zllij ila-tn

::Ḥaqqan timizar n l'europe a ɣ incṛ
::Lmɛllm lkiɣḍ yawi-t-id isrs-t
::Asin fllas lmanazih ula ccṛajm
::D taccṛafin wala zllij ila tn
::Ma ɣ ar ittnzzah lbaca kiɣ isafr
::Ad d-ikk lḥkuma n tmmi n tmizar-nns

::A ayt lmakan i rebbi dduɛayt
::Ad yurri uḍaṛ imma hann lḥubb myarn
::Ufiɣ-d lḥubb iga ljdid ur akkʷ sul
::Iri uḍaṛ inu tawada d lɛaqql
::A ixf inu bidd ad k-nzznz riɣ ad k-nara
::Ɣ lkiɣḍ i yan uḥbib ufiɣ-t<br>→ Lḥaj Blɛid

::::<big>'''Atbir Umlil'''</big>
::Atbir umlil ira nmun s darun 
::Iɣ iyi trit ira bedda ng winnun 

::Anmun a nẓṛ walli nra ɣ ddunit
::Iqqan aɣ-d usmmun lxyar d keyyin 
::Ama iyi imlan is ijla utbir 
::Iga wahdat ur imun d yan 
::Axuya atbir, nniɣ aḥbib i yan 
::A-t ukan laḥ iqqan-d ad jlun  
::Lmuluɛ i yan igwmern itbirn  
::[[Afaylu:Hadj bel3id.jpg|thumb]]Nkki nniɣ yuf a tn idalb yan
::I walli tn yurun, nɣ tn rbban 
::Nkki nniɣ yuf a tn idalb yan  
::Imma yaxlawi, ur sar ggawrn 
::A mlad lhwa nns, is ira ad jlun <br>→ Lḥaj Blɛid
</Div>


== Ẓṛ ula ==
* Sit n uzawan: http://www.azawan.com
* {{fr}} [http://www.asays.com/article.php3?id_article=14 Raïss Lhaj Belaïd : le maître de la chanson soussie]
* {{fr}} [https://web.archive.org/web/20090624141312/http://www.bladi.net/forum/4332-raiss-lhaj-belaid-legende-poesie-berbere/ Raïss Lhaj Belaïd ou la légende de la poésie berbère]
* {{fr}} [https://web.archive.org/web/20100330053341/http://www.imurig.org/readarticle.php?article_id=24 Hadj Belaid] sur ImuriG.org

== Isaɣuln ==
[[fr:Lhadj_Belaïd]]
[[ar:الحاج_بلعيد]]
[[ary:الحاج_بلعيد]]
[[en:Lhaj_Belaid]]
[[it:Lhaj_Belaid]]
[[kab:Lḥaj Belɛid]]
[[Taggayt:Inaẓurn iclḥiyn]]
[[Taggayt:Rways]]
