{{Infobox
| abovestyle = background-color: lightgrey;
| headerstyle= background-color: lightgrey;
| subheaderstyle = background-color: lightgrey;
|above = Lḥaj
 Blɛid
|subheader2 = ''ⵍⵃⴰⵊ ⴱⵍⵄⵉⴷ - الحاج بلعيد''

|image1 =   [[Afaylu:Lhaj_Belaïd.jpg|250px|center]]
|caption1 = Lḥaj Blɛid yusi rribab nns ɣ usggʷas n 1933.

|header1 =Umlan inimann
|label2 = '''Talalit'''
|data2= 1875, [[Idaw Bɛqil]]
|label3 = '''Tamttant'''
|data3= 1945, [[Lmɣrib]]
|label4 = '''Adɣar'''
|data4= [[Sus|Tamazirt n Sus]]
|label5= '''Tamazirt'''
|data5= [[Afaylu:Flag of Morocco.svg|18px]] [[Lmɣrib]]

|header20 =Tudrt
|label21 = '''Tawuri'''
|data21= [[Tamdyazt|Amdyaz]], [[Taẓuṛi|Anaẓuṛ]]
|label22= '''Tutlayt'''
|data22= [[Taclḥit]]
|label23 = '''Anaw'''
|data23= [[Tirruyṣa]]
|label24 = '''Allal'''
|data24= [[Ribab]]
}}Iga '''Lḥajj Blɛid''' (s ism nns iɣzzifn: '''Blɛid u Brik Da Bihi''') yan ṛṛays [[Imaziɣn|amaziɣ]] [[Sus|asusi]] [[Iclḥiyn|aclḥi]]. Ilul gr 1870 d 1875 ɣ [[Anu n ɛddu|Wanu n ɛddu]] ɣ [[Idaw Baɛqil]], immt ɣ 1945. Ig yan ɣ tmatarin mqqurnin n usnulfu [[Imaziɣen|amaziɣ]] ɣ tsga ittuyassann ɣilad s [[Sus]] d idɣarn lli ɣ tettyusawal tutlayt [[taclḥit]]. Ur nssin kigan f umzruy nns mqqar nẓḍaṛ ad nini mas tman(?) d isnifiln imqrann lli issn iffus n [[Lmɣrib]] ɣ tasutin-ann timggura zɣ ma d-ggʷran imɣarn mqqurnin satn ar ṛẓẓan inkan lli f tbidd tamtti taqburt ar srusn iwutta (iggutta) n idawn (idɣarn) d tmyurin yaḍn inmalan d tudrt ingʷan ɣ tgadirin nnsn mqqurnin. Rad iniɣ, mas d lliɣ d ggʷran imɣarn mqqurnin zun d [[Amtuggi]], [[Aglawi]]... d wiyyaḍ, fkan udm yaḍn i tnbaḍt ɣ tsga ad kksn-tt zzɣ ifassn n inflas n tqbilt; ɣmk-ann nit ad satnt(?) tɣawsiwin yaḍnin, zun d amarg d insayn iqburn, ar ttffuɣn igr nns amtti ar lssan timlsa yaḍn inmalan d isnulfutn lli d ssggʷran-d inbaḍn-ad.<ref>Sit n Imurig : http://www.imurig.net/fr/artistes/lhaj-belaid-abaaqil</ref>

Paulette Galand-Pernet, lli yaran kigan n tzrawin f umarg d insayn [[Sus|isusiyn]], tnna ɣ warratn nns lli d tsfaɣ ɣ usggʷas n 1972, mas iga umarg n Rrways timdyazin n imariren mi ur ig tawwuri nns amr amarg; ar tnt skarn, gin-asnt tiyyt nnsnt, ar zzrign timizar s tiyyaḍ, ilin f kran trabbut ɣ llan iɛzrayen ittlmadn anaw ad n umarg; amzwar n trabbut-ad ad igan Ṛṛays.

Iɣ nsawl f ṛṛways, idrus ma ɣ ar nttettu Lḥajj Blɛid; acku nttan ad ifln titggarin ittusllan. Lḥajj Blɛid, ṛṛays amdyaz nnɣ atrubadur, ifl timitar-nns ɣ umarg amaziɣ ɣ tsga n [[Sus]]. Ilul ɣ [[Anu n ɛeddu|Wanu n ɛddu]] ɣ tsggiwin n [[Tiznit]]. Ur nssun man asggʷas ad ilul, illa may tinin mas d illul gr 1870 d 1875. Nnant krant tmsiggilin (Alexis Chotin d Paulette Galand-Pernet) mas rad dars ilin 60 n usggʷas ɣ usggʷas n 1933. Tawja-nns ur teṭṭif yat, sul mmtn ayt dars lliɣ sul imẓẓiy. Iffɣ timzgida ikcm i kraygat anaw n twwuri afad ad irar mas ictta tiram zun d tayssa, ccmutiyt iheyyaden lliɣ ilkem Taẓṛwalt, lli ɣ ittyumḍal yan zzɣ igʷrramn imqrann n [[Sus]] [[Sidi Ḥmad u Musa]].

Taẓṛwalt lli igan adɣar s nn akkʷ ttasin middn aḍan a ɣ innurẓm wul-nns s umarg d uẓawan. Ikcm ad ig anlmad ɣ trabbut ismann kra ɣ inmɣurn n umarg n tizi-ann. Ur izri yat s lliɣ isker ntta yat trabbut, lkmn-t-inn wiyyaḍ. ,Munn i umarg d rribab zun d Muḥmmad Budrɛa, Ali Aswiriy d Mbaṛk belleḥsen ; ig tiswar i idukan-nns ar ittkka timizar d tqbilin ; tizi yan ad yurar aylli nit sul ittnunuyn ɣ imzgan n imsfliden imaziɣn. Awin-t ibrdan ar tigmma n inmɣurn n tqbilin d inflas n Lmxzn ɣ [[Sus]]. Tugt n turarin-nns ar mmalnt idrfan mqqurnin n tudrt-nns.<ref>Azawan.com - ''Lḥajj Blɛid'' [https://web.archive.org/web/20120310151128/http://www.azawan.com/ <nowiki>[Ɣr ɣ wantirnit]</nowiki>] - ittuẓṛa ass n 10 mars 2012</ref>

Amarg nnes Iga yat tugga f isnifiln imttitn ittmnid ɣ imi n tasut tis 20 ; tizi lli n kcmn imɣarn Sus, iḍfr tn inn fransis ; d mamnk as ẓḍaṛn ad snfln tummnda n mddn snfln timlsit i ussan nnsn.

Yurar Lḥajj Blɛid f tayri, amuddu, isnifiln n tamtti n Sus d tamɣribiyt, asɣan, d kigan n yan ad  yulsn i turarin lli d ifl s mkli tnt nit iskr nttan, nɣ s imassn yaḍn zun d Iẓnẓarn Ccamx, Ɛmmuri Mbark, Ḥmad Amntag, Lḥusayn Amntag... Ttyawskarn fllas kigan d isiggiln zun d walli nit nbdr n Paulette Galand-Pernet, win Bn Iḥya Lḥusayn gw Wijjan, Muḥammad Mustawi d wiyyaḍ.

== Tudrt nns ==
[[Afaylu:Lhaj Belaid Passeport.png|thumb|310x310px|Passport n Lḥajj blɛid lli ɣ ittyura mas d illul ɣ 1875.|alt=]]Irwas is d ilul '''Lḥaj Blɛid''' ɣ ixf n tasut tis 19 gr 1870 d 1875, ɣik lli s nnant ''Alexis Chottin'' d ''Paulette Galland''. Iga yiws n usklu n ''Ayt Da Bihi'', yucka-d zzɣ ''Ibaɛqiln''. Immut as babas ''Bihi Da Brik'' lliɣ sul imẓẓiy. Iddr timẓi-nns d mas ''Rqiya illis n Ɛli'' n udwwar n ''Tamaɛit'' lli illan ɣ tsga n ''Imsggin'' tama n ''Ugadir.'' Idda iɣra-d ɣ timzgid ɣ udwwar lliɣ d nit illul [[Anu n ɛddu]] ɣ tsga n [[Tiznit|Tznit]], tkka-tt-in tawja-nns ur teṭṭif yat, ayann ad yujjan innas ad t-tssfɣ zzɣ tmzgid bac ad ig amksa. lliɣ tt-inn ikka ar itdda ad ikssa izammarn ar bdda dis itawi taɣanimt-nns bac ad sis ilhu ixf-nns, ɣik ann a's ssnn middn is dars mad itini ɣ umarg.

Lliɣ-d yurri '''Lḥajj Blɛid''' s [[Fransa]] ɣ usggas n 1938, yumẓ urgaz ad "ttrita" nns ɣ taẓuṛi. Lliɣ idda ad d-ikk dar Aglawu Thami ɣ ammas n Taliwin, ihrc yuḍn ixf nns kran 3 imalasn aylliɣ immut ass n 15 Mayu 1946. Mḍln-t ɣ tamdint n [[Anu n ɛddu|Wanu n ɛddu]] ( Aḍwwaṛ lli ɣ nit illul ) . Ɣ wass n 30 Mayu 1938, iffɣ as "lpassport" nns ɣ [[Agadir|Ugadir]] lli ɣ ittyura mas d ilul ɣ 1875.<ref>Sit n Imiksimik : https://web.archive.org/web/20210131180200/http://imiksimik.legtux.org/fra/artists/lhaj_belaid.html</ref>

==Tamdyazt==
Yurar '''Lḥajj Blɛid''' f tayri, amuddu, isnifiln n tamtti n [[Sus]] d tamɣribiyt, asgd. Kigan n yan ad yulsn i turarin lli d-ifl s ɣik lli tnt nit iskr nttan, nɣ s imassn yaḍn zun d [[Iznẓarn Ccamx]], [[Ɛmmuri Mbark]], [[Ḥmad Amntag]], [[Lḥsayn Amntag]] ... Ttyawskarn fllas kigan d isiggiln zun d walli nit nbdr n "Paulette Galand-Pernet", win "Ben Iḥya Lḥusayn gwijjan", "Muḥmmad Mustawi" d wiyyaḍ.

==Amarg==
Amarg n ṛṛays Lḥajj Blɛid iga yat tugga f isnifiln imttitn ittmnid ɣ imi n tasuta tis 20; tizi lli ɣ nn-kcmn imɣarn [[Sus]], ḍfrn-tn inn ifṛansisn; d manmk a's ẓḍaṛn ad snfln tummnda n middn snfln timlsit i ussan-nnsn. 

Ɣ tudrt-nns, iskr Lḥajj Blɛid kigan n umarg, ɣwid ad bahra zgisn ittussan :

* ''Taliwin ( Mqqar Tlla Tuga )''
* ''Wa Lhassani''
* ''Ya Uhbib Wurgh''
* ''Atbir Umlil''
* ''Sawkan Txamamɣ ...''

==Tiguriwin n umarg-nns==
<div style="column-count:2;-moz-column-count:1;-webkit-column count:1">

:::::<big>'''Taliwin'''</big>
::Mqqar tlla tuga ar afud 
::Ilin izammarn a lɛzib ur k yad lkimɣ
::Asif n isktan aɣ iggʷiz ufulki n waman 
::D lbnian ula awa zzin icwan
::A zagmuz asif-nnun ad ikka uḍar
::Walaynni iqḍa-d lmuṛad lli ira

::A kkiɣ-d taliwin nẓṛ-d lbnyan-nns
::Nẓṛa ccrajm wala zllij ila-tn

::Ḥaqqan timizar n l'europe a ɣ incṛ
::Lmɛllm lkiɣḍ yawi-t-id isrs-t
::Asin fllas lmanazih ula ccṛajm
::D taccṛafin wala zllij ila tn
::Ma ɣ ar ittnzzah lbaca kiɣ isafr
::Ad d-ikk lḥkuma n tmmi n tmizar-nns

::A ayt lmakan i ṛbbi dduɛayt
::Ad yurri uḍaṛ imma hann lḥubb myarn
::Ufiɣ-d lḥubb iga ljdid ur akkʷ sul
::Iri uḍaṛ inu tawada d lɛaqql
::A ixf inu bidd ad k-nzznz riɣ ad k-nara
::Ɣ lkiɣḍ i yan uḥbib ufiɣ-t<br>→ Lḥajj Blɛid

::::<big>'''Atbir Umlil'''</big>
::Atbir umlil ira nmun s darun 
::Iɣ iyi trit ira bdda ng winnun 

::Anmun a nẓṛ walli nra ɣ ddunit
::Iqqan aɣ-d usmmun lxyar d kyyin 
::Mad iyi-imlan iɣ ijla utbir 
::Iga wahdu-t ur imun d yan
::A xuya atbir niɣ ahbib n yan
::Ad t ukan laḥḥ, iqqan-d ad jlun 
::Lmuluɛ yan iṣiyyḍn itbirn
::[[Afaylu:Hadj bel3id.jpg|thumb]]Nkki nniɣ yuf a tn idalb yan
::I walli tn-yurun nɣ tn-ṛbban
::Nkki nniɣ yuf ad tn-iḍalb yan
::Imma axlawiy ur ak sar ggawrn
::Mla d l-hwa-nns is irad jlun <br>→ Lḥajj Blɛid
</Div>


== Ẓṛ ula ==
* Sit n uzawan: http://www.azawan.com
* {{fr}} [http://www.asays.com/article.php3?id_article=14 Raïss Lhaj Belaïd : le maître de la chanson soussie]
* {{fr}} [https://web.archive.org/web/20090624141312/http://www.bladi.net/forum/4332-raiss-lhaj-belaid-legende-poesie-berbere/ Raïss Lhaj Belaïd ou la légende de la poésie berbère]
* {{fr}} [https://web.archive.org/web/20100330053341/http://www.imurig.org/readarticle.php?article_id=24 Hadj Belaid] sur ImuriG.org

== Isaɣuln ==

[[Taggayt:Inaẓurn iclḥiyn]]
[[Taggayt:Rways]]
