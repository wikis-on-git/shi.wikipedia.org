{{Amgrad icqqan}}
{{Databox|fr=Saturne (planète)}}
[[Afaylu:Saturn during Equinox.jpg|thumb|256x256px|Saturn]]
Iga '''Saturn''' nɣ '''Awihaḍ''' nɣ '''Agru''' ([[File:Saturn symbol (fixed width).svg|16px|♄]]) umtiwg wiss ṣḍis i yaẓn i [[Tafukt|tfukt]] d umtiwg amqqran wiss sin ɣ [[Angraw anafuk|unagraw anafuk]].

== Asamu ==

* Awum aknunnay: 120 536 akilumitr.
* Abddur: 5,7 × 10²⁶ akilugram.
* Astum f tfukt: 9,56 afrdis n uẓyaṛ.
* Azmz n wannaḍ: 10 sr d 39 sd.
* Azmz n uḥbu anafuk: 29 n usgg°as.
* Aẓẓug n tsna: 10,4 M/S².
* Tirɣi n tsna: -139 °C.

== Abddur ==
Mqqar iga umtiwg n ugru amtiwg amqqran wiss sin ɣ unagraw nnɣ, macc ntta ammu kullu tdrus tuqqna gr imtiwgn n unagraw anafuk, d iga ɣir aftam (ttmn) n tuqqna n wakal, d iga amtiwg amyiwn i mmu tdrus tuqqna n waman.

== Tindrt ==
Iṭṭaf awihaḍ yan unagraw n tindrt ihyan ar t issutul ar iddnkay zzɣ tindrin n tisilawin n udfl d iẓṛan, illa gisn ma illan ɣar anck n ukḍṛuṛ d ar ttimɣurn t kra gitsn t ar kiɣ lkmn unck n isuliln mqqurnin d ar lkkmn ar anck n yidrarn akk°.

== Tamdayt ==
Nẓḍaṛ ad nẓṛ amtiwg n uwihaḍ ɣ ḍyyḍ zzɣ akal nnɣ ɣar s tiṭṭ, macc iɣ nswwuri s utiliskub nẓḍaṛ ad nẓṛ akk° tindrin nns iɣ nskr asmɣr s ×30.

== Ayyurn ==
Iṭṭaf uwuhaḍ ma ilkkmn ar 150 n wayyur macc tugtt nnsn mẓẓin bahra d ayyurn imqqurn gan 8 assaɣn nnsn: ayabitus - haybiryun - titan - raya - dyuni - tiṯs - ansiladus - mimas.

== Tanɣa ==
Awihaḍ ɣ ugns irwas adanbala, macc awihaḍ tuqqna nns a kullu idrusn ɣ unagraw anafuk ɣmklli s ya d nenna.

== Tigniwt ==
Acku idrus uẓẓug ɣ unagraw n ugru, ar nttafa anzwi nns tggut gis tagut uggar n udanbala, d ijawwan ɣ uwihaḍ urmiḍn s smmus n tikkal f ijawwan n udanbala.

[[Taggayt:Angraw anafuk]]
[[Taggayt:Tasengama]]
[[Taggayt:Tamassant n-itran]]
