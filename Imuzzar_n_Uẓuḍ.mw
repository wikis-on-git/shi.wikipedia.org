[[Afaylu:Cascades d'Ouzoud - 1.jpg|vignette|Imuzzar n Uẓuḍ]]
Llan '''Imuzzar n Uẓuḍ''' ɣ [[Tamnaḍt n Azilal|tmnaḍt n Azilal]] ɣ tsga n [[Tasga n Bni Mllal-Xnifra|Bni Mllal-Xnifra]] gr [[Azilal|Uzilal]] d [[Dmnat]]. Gan yan ɣ idɣarn fulkinin ɣ tmazirt n [[Lmɣrib]]. Twassann s tḍuṛiwin nns attuynin. Ar d ṭṭaṛn [[Aman|waman]] n imuzzar ad zɣ tiddi n 150 (tmiḍi d sin ignarn d mraw) n id mitru . 

Ɣ unbdu, ar sis ttddun middn ad gis zuzwun, fjjijn ɣ [[tagant]] nns ifulkin. Tagant ad, tlla gis tugt n ibuɣas nɣ iẓɛḍaḍ itturarn iggi n [[Addag|waddagn]]. Maca, tawnnaḍt (ku mad aɣ issutln zun d aman d wakal d waddagn d imudar), ur gis tzddig zun d zik, acku ar gis ggarn (ar gis tluḥn) kra ɣ inrzaf arras ɣ waman, d ar ṛẓẓan addagn. Ɣmkann af d tmẓẓi tagant, idrusn gis ibuɣas acku ur a sul ttafan mad cttan. Munn imzdaɣn n uẓuḍ ɣ yat tmsmunt afad ad afn afssay i tmukrisin ad ixcnn.<ref>''Tifawin a Tamaziɣt'' - Aswir wis 3 n uslmd amnzu. tasna. 110 [https://www.abudrar.com/2014/10/tifawine-a-tamazight-3.html <nowiki>[Ɣr ɣ wantirnit]</nowiki>]</ref>

== Tiɣbula ==
<references />
