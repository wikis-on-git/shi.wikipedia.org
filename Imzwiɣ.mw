{{Amgrad icqqan}}
{{Databox|fr=Mars (planète)}}
[[Afaylu:Cerberus Hemisphere.jpg|thumb|200px|right|[[Afaylu:Mars symbol.svg|20px]]Acnyul n Itri Mars]]'''Mars''' nɣd '''Imzwiɣ''' ([[File:Mars symbol (fixed width).svg|16px|♂]]) iga yan utri wis kkuz li ur agugnin f [[tafukt]]. Imzwiɣ iga amtiwg wiss kkuẓ i yaẓn i tfukt d umtiwg imẓẓiyn wiss sin ɣ unagraw nnɣ. Taẓuɣi n tasna nns tuckad zzɣ uksid n uzzal (tanikt).

Mqqaṛ Imzwiɣ imqqur ɣir f uzgn n [[Akal|wakal]], macc mmrwasn ɣ kigan n tɣawsiwin, imzwiɣ iṭṭaf tasna tasulilant, d kra n idɣarn igrisnan n usfaylu, d wass ɣ imzwiɣ yuti win akal ɣar s 40 n tusdidt, d ar as yakka ukuttr aguman timsẓwin zund tin akal darnɣ (mqqaṛ kra yan gisn ar ittkka ma ilkkmn ar anuḍu n tiɣzi nns).

Iṭṭaf umtiweg n Yimezwiɣ idraren zund amtiweg n Wakal d Umaḍan, d g idurar i yakkʷ ittussann g Imezwiɣ igat ukeswar n Ulimbus (S teng: Olympus).

Iga Ulimbus akeswar d udrar i yakkʷ imqquṛen g Unagraw Anafuk, d ar telkkem tiɣzi nns gr 23 ar 25 km, d mayad ar aɣ immalla mas iɣezzif f udrar n Iviriset s kṛaḍt tikkal, d ar telkkem turrut n tesila nns ma yelkkmen kra n 600 km.

== Asamu ==

* Awum aknunnay: 6 792 akilumitr.
* Abddur: 6,4 × 10²³ akilugram.
* Astum f tfukt: 228 agndid akilumitr.
* Azmz n wannaḍ: 1,3 n wass.
* Azmz n uḥbu anafuk: 1,88 usgg°as.
* Aẓẓug n tsna: 3,7 M/S².
* Tirɣi n tsna: -63 °C.
* Tirɣi - anbdu: 17 °C
* Tirɣi - tagrst: -140 °C

== Tasna ==
Imzwiɣ dars imuɣlan idramatikin, d ikswarn yattuynin d unagraw n wasif akswat. d iṭṭaf adrar i kullu imqqurn ɣ ku imtiwgn n unagraw anafuk (ulimbus muns) d wasif i kullu imqqurn ula ntta (valis marinaris).

== Aman ==
Llan kigan n inmmaln idusn mas d tigniwt n imzwiɣ tṭṭaf yadlli tuqqna uggar n ɣil, d llan yad lli gis waman ɣ tsna nns, d llan kigan n inmmaln tiyyaḍ ar ttinin mas sul gis llan waman ɣ ddu n tsna nns.

== Tamdayt ==
Irxa a ittuẓṛa imzwiɣ zzɣ akal s tiṭṭ, acku ar ittnunnt ɣ yiḍ zund kra n itri.

== Tanɣa ==
Ifrki n bṛṛa iga anbɣur s usilikun, uksijin, uzzal, amgnizyum, alaminyum, akalsyum, aputasyum. i nẓmaṛ attn nswwuri ɣ usbuɣlu n imal n tuzdɣt n ufgan ɣ imzwiɣ.

== Taduli ==
Taduli n usilikat ad iskrn imuɣlin ittuẓlanin n umtiwg.

== Wul ==
Zund akal, tuqqna n ul n imzwiɣ tggut zzɣ uzzal d inikl, d tlla gis ma ilkkmn ar 17% n wawḍis, ma yujjan ul ad ig ablulu yan imikk.

== Ayyurn ==
Iṭṭaf umtiwg n imzwiɣ sin ayyurn amzwaru assaɣ nns fubus.

[[Taggayt:Angraw anafuk]]
[[Taggayt:Tasengama]]
[[Taggayt:Tamassant n-itran]]
