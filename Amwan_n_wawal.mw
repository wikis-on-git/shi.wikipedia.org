{{Databox}}Ilul usnflul ilan azwl n '''Amwan n wawal''' i umdyaz amaziɣ [[Lmsɛudi Muḥmmad|Lmsɛudi Muḥmma]]<nowiki/>d ɣ usggʷas 2015 ig usnflul ad win  tmdyazt tamaziɣt, tssufɣt id marsam. Ig usnflul n tmdyazt tamaziɣt, asnflul amzwaru lli yura umdyaz lmsɛudi muḥmmad, gis 120 n talɣa, ig adlis amṛwaṣu ɣ tɣzi nns awd turrut nns, isman tawckint n tmdyazin timaziɣin, ittyuran s iskkiln n tfinnaɣ.

== Addal ==
Udm n udlis tẓli t marsam, stin as aklu n itqqi, g udm amzwaru, llan t gis snat tmɣarin timaziɣin ilsan tizbga tamaziɣt bddnt ɣ gr waddagn, ɣ uflla n udm amzwaru illa wassaɣ n umdyaz, d uzwl n udlis, ɣ izddar n udm ad, llant tmatarin n tbadut tis snat 2m d marsam. Ɣ ḍaṛat n udlis ( udm wis sin ), illa uzgzl n iḍṛiṣn ɣ illa  untim n tmdyazin akkʷ, s tutlayt n taɛṛabt,d tawlaft n umdyaz d kra inɣmisn fllas, ili gis awd atig n udlis igan 45 n drhm.

== Amara ==
[[Afaylu:صورة شخصية للشاعر و الكاتب المسرحي و القصصي محمد المسعودي2018.jpg|vignette|Tawlaft n umara [[Lmsɛudi Muḥmmad|Lmsɛudi Muḥmma]].|170x170px]]
Amara [[Lmsɛudi Muḥmmad|Lmsɛudi Muḥmma]], ilul ɣ usggʷas n 1991 ɣ tmnaḍt n tmzgadiwin tasga n Cicawa, g udwwaṛ n Umdiɣr, iɣra tasusyulujit ɣ tsdawit g [[Agadir|Ugadir]], ifk anzgum nns i tussna tamaziɣt d tutlayt nns, yara kigan n idlisn, yumẓn mnnawt tsmɣurin tinamurin. Adlis n tmdyazin - amwan n wawal - iffɣ d ɣ usggʷas n 2015, yumẓ tasmɣurt n tbadut tis snat n usnflul n tskla n iɛrrimn g usggʷas n 2012. isman kigan n tmdyazin isawaln f kṛaḍ wantimn : tamagit - tudrt - tayri.

idlisn lli yura  umara amaziɣ [[Lmsɛudi Muḥmmad|Lmsɛudi Muḥmma]]:

* Adlis n tmzgunt - ''[[Taydrt n uswingm]]'' - lli yumẓn tasmɣurt n tskla tamaziɣt n usinag agldan n tussna tamaziɣt, ɣ usggʷas n 2020, ɣ anaw n tskla n umẓyan.
* Adlis n tullisin timaziɣin igzzuln - ''[[Ixf n ungi]]'' - d iffɣ nn ɣ usggʷas n 2021, issufɣ t id usinag agldan n tussna tamaziɣt, isman 18 n tullist tamaziɣt bḍant awal f kigan n untimn imaynutn.

== Asktur n udlis ==
Ssutln t tmdyazin awal f kigan n tudmawin n tudrt n ufgan, gan t asidd f yan wanaw n tirra n tmdyazt tamaziɣt. msasan  iskkiln d iwaliwn mmaɣn af ad sulfn aswingm d inuraz ngr tugtt n isyafatn. s uzgzl, timdyazin ad timaziɣin gan t anaw asklan yusin s uɣanib nns iman n tayri d tmagit d tudrt.

== Tiɣbula ==
[[Taggayt:Taskla tamaziɣt]]
