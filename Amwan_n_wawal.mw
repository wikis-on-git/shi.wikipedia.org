'''amwan n wawal - timdyazin timaziɣin n umdyaz lmsɛudi muḥmmad'''

   ilul usnflul ilan azwl n umwan n wawal i umdyaz amaziɣ lmsɛudi muḥmmad. ɣ usggʷas 2015 ig usnflul ad win  tmdyazt tamaziɣt, tssufɣt id marsam.
[[Afaylu:Timdyazin - amwan n wawal - elmasoudy mohamed.jpg|vignette|Timdyazin - amwan n wawal - elmasoudy mohamed]]
 

ig usnflul n tmdyazt tamaziɣt, asnflul amzwaru lli yura umdyaz lmsɛudi muḥmmad, gis 120 n talɣa, ig adlis amṛwaṣu ɣ tɣzi nns awd turrut nns, isman tawckint n tmdyazin timaziɣin, ittyuran s iskkiln n tfinnaɣ.

   udm n udlis tẓli t marsam, stin as aklu n itqqi, g udm amzwaru, llan t gis snat tmɣarin timaziɣin ilsan tizbga tamaziɣt bddnt ɣ gr waddagn, ɣ uflla n udm amzwaru illa wassaɣ n umdyaz, d uzwl n udlis, ɣ izddar n udm ad, llant tmatarin n tbadut tis snat 2m d marsam.

  ɣ ḍaṛat n udlis ( udm wis sin ), illa uzgzl n iḍṛiṣn ɣ illa  untim n tmdyazin akkʷ, s tutlayt n taɛṛabt,d tawlaft n umdyaz d kra inɣmisn fllas, ili gis awd atig n udlis igan 45 n drhm.

ssutln t tmdyazin awal f kigan n tudmawin n tudrt n ufgan, gan t asidd f yan wanaw n tirra n tmdyazt tamaziɣt. msasan  iskkiln d iwaliwn mmaɣn af ad sulfn aswingm d inuraz ngr tugtt n isyafatn. s uzgzl, timdyazin ad timaziɣin gan t anaw asklan yusin s uɣanib nns iman n tayri d tmagit d tudrt.
[[Afaylu:صورة شخصية للشاعر و الكاتب المسرحي و القصصي محمد المسعودي2018.jpg|vignette|صورة شخصية للشاعر و الكاتب المسرحي و القصصي محمد المسعودي2018]]
[[Afaylu:صورة شخصية للشاعر و الكاتب المسرحي و القصصي محمد المسعودي.jpg|vignette|صورة شخصية للشاعر و الكاتب المسرحي و القصصي محمد المسعودي]]
-	   amara «  muḥmmad lmsɛudi », ilul ɣ usggʷas n 1991 ɣ tmnaḍt n tmzgadiwin tasga n cicawa, g udwwaṛ n umdiɣr, iɣra tasusyulujit ɣ tsdawit g ugadir, ifk anzgum nns i tussna tamaziɣt d tutlayt nns, yara kigan n idlisn, yumẓn mnnawt tsmɣurin tinamurin. adlis n tmdyazin - amwan n wawal - iffɣ d ɣ usggʷas n 2015, yumẓ tasmɣurt n tbadut tis snat n usnflul n tskla n iɛrrimn g usggʷas n 2012. isman kigan n tmdyazin isawaln f kṛaḍ wantimn : tamagit - tudrt - tayri.

idlisn lli yura  umara amaziɣ «  lmsɛudi muḥmmad » :

-	adlis n tmzgunt - taydrt n uswingm - lli yumẓn tasmɣurt n tskla tamaziɣt n usinag agldan n tussna tamaziɣt, ɣ usggʷas n 2020, ɣ anaw n tskla n umẓyan.

-	adlis n tullisin timaziɣin igzzuln - ixf n ungi - d iffɣ nn ɣ usggʷas n 2021, issufɣ t id usinag agldan n tussna tamaziɣt, isman 18 n tullist tamaziɣt bḍant awal f kigan n untimn imaynutn.
