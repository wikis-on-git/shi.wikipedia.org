{{Sin imgrad|Ism1=tsga|Ism2=adɣar amzray d tamazirt n [[Sus]]}}{{Databox|fr=Souss-Massa}}'''Sus-Masst''' (s [[tifinaɣ]]: ⵙⵓⵙ-ⵎⴰⵙⵙⵜ, s [[Tutlayt taɛrabt|Tɛṛabt]]: سوس ماسة) tga yat tsga zɣ tsgiwin n [[Lmrruk]] ittuskarn ɣ usggas n 2015, lliɣ krin uṭṭun n tasgiwin zɣ 16 ar 12.<ref>'''<small>( fr )</small>''' [https://web.archive.org/web/20150605121000/http://www.journaux.ma/economiste/le-maroc-compte-desormais-12-regions Le Maroc compte désormais 12 régions] - L'ECONOMISTE</ref> Tasga ad ad illan ɣ tuẓẓumt n tmazirt, tamaẓunt nns tga-tt tmdint n [[Agadir|Ugadir]]. Zɣ timdinin lli gis illan ar nttafa [[Ayt Mllul]], [[Inzggan]], [[Taliwin]], [[Tarudant]], [[Tafrawt]], [[Tiznit]], [[Ayt Baha]] ...

Ar ilkkm uṭṭun n imzdaɣn n tsga-ad ɣ usiḍn n usggʷas n 2014 kra n 2,676,847 n middn<ref name=":0">[http://www.sgg.gov.ma/BO/AR/2015/BO_6354_Ar.pdf Tizlit tamaddudt - uṭṭun 6354 n wass 23 n cutanbir 2015 - tasna tis-3].</ref>, tajumma nns 53,789 km²<ref>[https://www.sport-histoire.fr/Geographie/Liste_des_regions_du_Maroc.php Liste de toutes les régions du Maroc] - Sport-histoire.fr</ref>.

== Imzdaɣn s timnaḍin ==

=== Imzdaɣn ɣ timnaḍin n tsga ===
Ar aɣ tmmal taflwit ad umḍan n imzdaɣn ɣ kraygat tamnaḍt n tsga<ref name=":0" />:
{| class="wikitable sortable"
|-
! Timnaḍin nɣ timnbaḍin !! Mnck n takatin !! Mnck n imzdaɣ 
|-
| [[Tamnbaḍt n Agadir-Idawtanan|Agadir-Idawtanan]] || 143,752 || 600,599
|-
| [[Tamnbaḍt n Inzggan-Ayt Mllul|Inzggan-Ayt Mllul]] || 124,340 || 541,118
|-
| [[Tamnaḍt n Actukn-Ayt Baha|Actukn-Ayt Baha]] || 88,732 || 371,102
|-
| [[Tamnaḍt n Tarudant|Tarudant]] || 171,186 || 838,820
|-
| [[Tamnaḍt n Ṭaṭa|Ṭaṭa]] || 22,359 || 117,841
|-
| [[Tamnaḍt n Tiznit|Tiznit]] || 51,142 || 207,367
|-
! Tasga n Sus-Massa
! 601,511
! 2,676,847
|}

=== Tamhazt n mnck n imzdaɣn ===
Ar aɣ-tmmal taflwit-ad tamhazt n umḍan n imzdaɣ ɣ tsga:
{| class="wikitable"
|- style="background: #ddffdd"
! 1994 !! 2004 !! 2014 <small>''(Tagzzumt tamaynut)''</small>
|-
| align=center| {{formatnum:2635522}}
| align=center| {{formatnum:3113653}}
| align=center| {{formatnum:2676847}}
|-
| colspan=6 align=center| <small> 1994, 2004 d 2014: asiḍn amaddud n tmazirt.</small>
|}

== Tarakalt d unzwi ==
Teṭṭaf tsga n Sus-Masst iwtta d tsga n [[Tasga n Mrrakc-Asfi|Mṛṛakc-Asfi]] ɣ ugafa, d tsga n [[Tasga n Glmim-Asif Nun|Glmim-Asif Nun]] ɣ unẓul, d tsga n [[Tasga n Dṛɛa-Tafilalt|Dṛɛa-Tafilalt]] ɣ ugmuḍ, amma ɣ utaram ar taggʷ f [[Agaraw anaṭlas|ugaraw anaṭlas]]. Tasga-ad gis kigan n timẓlay tirakaln zun d  idrarn n [[Aṭlas mqqurn|waṭlas mqqurn]] (Adrar n dern) d [[Aṭlas mẓẓiyn|wad imẓẓiyn]] d idrarn n [[Idrarn n Bani|Bani]] d [[Idrarn n Warkziz|Warkziz]] lli gis izrayn, gis ula afa n idrarn n tfriqt ugafa ad t-igan d adrar n [[tubqal]], yili gis [[asif n Sus]] lli d izrin f uzaɣar n Sus imqqurn, d [[asif n Massa]] ula ntta d wiyyaḍ. Tettussan Sus Masst s taganin n [[Argan|trganin]] lli gis illan, d [[Tagant|taganin]] lli illan ɣ tsga-ad lkmn ar 19% ɣ taganin n tmazirt n [[Lmɣrib]]. Tajumma n tsga tlkm ar 53,789 km².<ref>Tadwayrit n tfllaḥt n [http://chambreagriculturesm.com/ar/%D9%85%D9%88%D9%86%D9%88%D8%BA%D8%B1%D8%A7%D9%81%D9%8A%D8%A7/#:~:text=%D8%AA%D8%AA%D9%85%D9%8A%D8%B2%20%D8%A7%D9%84%D8%AC%D9%87%D8%A9%20%D8%B9%D9%85%D9%88%D9%85%D8%A7%20%D8%A8%D9%85%D9%86%D8%A7%D8%AE%20%D8%AC%D8%A7%D9%81,600%20%D9%85%D9%84%D9%85%20%D9%81%D9%8A%20%D8%A7%D9%84%D8%A3%D8%B7%D9%84%D8%B3%20%D8%A7%D9%84%D9%83%D8%A8%D9%8A%D8%B1. tsga n Sus Masst]</ref> Anzwi n tsga iḥma ɣ ugnz macc iga ɛadi ɣ taman yill, ur aɣ bdda iṭṭar [[Anẓar|unẓaṛ]] ɣ tsga-ad. Kra n twal ar ikkat tuqqurt nɣ d azaɣ lli iẓḍaṛ ad ilkm azmz-nns ar sin isggʷasn. Taflwit ad illan ddaw-as ar takka umlan f tirɣi nɣ d lḥma d uṣmmiḍ ɣ tmdint n [[Agadir]] da igan tamaẓunt n tsga.
{| class="wikitable"
|+[[Agadir]]
!Ayyur
!''<small>Innayr</small>''
!''<small>Fibrayr</small>''
!''<small>Mars</small>''
!''<small>Abril</small>''
!''<small>Mayu</small>''
!''<small>Yunyu</small>''
!''<small>Yulyu</small>''
!''<small>Ɣuct</small>''
!''<small>Cutambir</small>''
!''<small>Uctubr</small>''
!''<small>Nuwanbir</small>''
!''<small>Dujanbir</small>''
|-
|'''Aklis n lḥma'''
|32
|31
|36
|39
|45
|46
|49
|48
|45
|39
|37
|32
|-
|'''Aklis n uṣmmiḍ'''
| -2
|3
|5
|7
|9
|10
|12
|13
|8
|5
|2
|0
|-
|}

== Tuṣkiwt tanaddaw ==
[[Afaylu:Panoramica stade Agadir.jpg|thumb|238x238px|[[Abaraz n Adrar]] illan ɣ tmdint n [[Agadir|Ugadir]].]]
[[Azagʷz agraɣlan n Ugadir]] (Azagʷz n Lmasira n Umgadir) iga yan uzagʷz illan ɣ tmdint tamɣribit n ugadir d nttan ay'swurrin ɣ tsga n Sus-Masst. Yaggug azagʷz ad f tuẓẓumt n tmdint f 20 kilomitr (taman Tmsiya), yaẓ i ubrid anamur 10. Iga azagʷz wis-kraḍ da akk imqqurn ɣ tmazirt n Lmɣrib zɣ nnaḥit n inmudda. Ittuyṛẓam ɣ usggʷas n 1991 d iẓḍar ad yasi 3 id mlyun n inmudda<ref>[https://www.flightsfrom.com/AGA Flightsfrom.com] - Azagz n Ugadir.</ref>.

Tasga-ad yan ubrbrid ka gis izrayn ad-t igan d ubrbrid n Tigmmi tumlult-Agadir. Ibridn inamurn lli illan ɣ tsga gan tn: Abrid anamur 1, Abrid anamur 7, Abrid anamur 10, Abrid anamur 11, Abrid anamur 17.<ref>[http://www.sgg.gov.ma/BO/Ar/2018/BO_6677_Ar.pdf?ver=2018-05-29-155624-277 Tizlit tamaddudt - uṭṭun 6677 n wass 28 n may 2015 - tasna tis-22-23-25.]</ref>

[[Abaraz n Adrar|Abaraz mqqurn n Adrar]] (Abaraz mqqurn n Ugadir) ay'gan abaraz n tkurt n uḍar nna illan ɣ tmdint n Ugadir, nnuṛẓmn iggura nɣ d iflwan nns ass n 11 n wayyur wis-mraw n usggʷas n 2013. Illa ubaraz ad ɣ wayda n tamawast n tiɛɛurma d tunnunt d tbidd f uswurri nns tamssurt tanamurt n usnulfu d uswuddu n ibarazn (SONARGES). Ar isbrrak ɣilad ubaraz ad timnyugarin n trabbut n [[Talḥasant n Ugadir]], d lbɛḍ n twal tin Ulampik Dcayra.

== Tadamsa ==
[[Afaylu:Arganier (2).JPG|thumb|200x200px|Yat [[Argan|targant]] ɣ tasga n Sus-Masst.]]

=== Tafllaḥt ===

Tasga n Sus-Masst ad igan tasga tamzwarut ɣ usifḍ n tismmamin (llimun, d lmanḍaṛin, d navil d lḥamḍ) d lbawakir gr tsgiwin n Lmɣrib kullu-tn.<ref name=":1">[https://www.soussmassa.ma/system/files_force/publicaltion_files/R%C3%A9gion%20Souss%20Massa%20en%20chiffre%20Ar%201.pdf? Tasga n Sus Massa s izwiln] - Soussmassa.ma <small>[PDF]</small></ref> 85% n lbawakir d 65% n tismmamin d 15% n ukfay d aylli t-id-iwalan d 86% n iyafutn n wargan lli issifiḍ [[Lmɣrib]] s brra ar ttackan zɣ tsga n Sus-Masst, gis 650.000 ṭunn n tismmamin d 1.2 id mlyun ṭunn n icakan (lxḍʷṛt) nna  tsifiḍ, nna gis illan ula tamaḍact d taxsayt d bṭaṭa d [[Aẓalim|uẓalim]]. Illan ɣ Sus-Masst uggar n 5.371.000 hiktar n wakal d tiɣula igan i tfllaḥt, 475.000 hiktar ka s swurrin middn d 158.433 ka ad as ittuskar yigm. Afars amsmun n tismmamin ilkm ar 700.000 ṭonn d 1.665.000 ṭonn n lxḍʷṛt d 28.086 n tifiyi tazggʷɣt d 223.5 id mlyun iṭṛu n [[Akʷfay|ukfay]], ɣayad kullut ɣ 33 wass n twuri.<ref name=":1" /> Illa ɣ tsga n Sus-Masst 180 kilomiṭṛ n yill, nna d ittusafaḍn iyafutn nns 137.830 ṭunn, ar ittawi 1450 aɣrrabu abldi d 465 asaḥili d 223 n yill agafay. Ar tssufḍ tsga n Sus-Masst waḥdut 50% n iyafutn tylant ɣ tizznbilin n Lmɣrib, ar swurrin ɣ yigr ad 490.000 n yan zɣ tmazirt kullut, 72.000 gisn ad t-igan tarwa n tsga.<ref name=":1" />[[Afaylu:Secteur Touristique, Agadir 80000, Morocco - panoramio (18).jpg|thumb|Marina taman yill n [[Agadir|Ugadir]].]]
=== Tamguri ===
[[Afaylu:MAP Paris Fibules 04032012 1.jpg|thumb|132x132px|[[Taẓṛẓit]] tasusit tamaziɣt tamɣribit.]]
[[Afaylu:TAROUDANNT defensive wall (js).jpg|thumb|135x135px|Imi n Tarɣunt ɣ [[Tarudant]].]]
Ɣ tsga n Sus-Masst 440 ifrdas imgurann, tugt nns imma tzdi d tirmt nɣ d timttawin tikimiyn nɣ d lbni n lbaṭwaṛ. Ɣ tmdint n [[Agadir|ugadir]] illa yan udɣar ilelli (aḥuṛṛi) ibdan tawuri nns ɣ usggʷas n 2019 s 64 hiktar,<ref name=":1" /> d ar ttinin mas tẓḍaṛ ad tlkm 300 hiktar ɣ yimal. Llan daɣ idɣarn imgurann yaḍnin ɣ Anẓa d Tasila d Wlad tayma d Sidi Bibi d [[Tiznit]] d [[Tarudant]] d [[Inzggan]]. Illa udɣar alujistik yan ɣ [[Ayt Mllul]] wayya ɣ [[Tagadirt]].<ref name=":1" /> Tasga-ad gis Tiknupark d tamdint n usllwu iwalan i [[tasdawit n Ibnu Zuhṛ]]. Teṭṭaf tamguri tabldit yat tilalt bahra istawhman, acku ixdm gis 40.000 yan d ar tssifiḍ 15 id mlyun n ddrhm. Llan 5 n wammasn n usmuttg azzulan d 120 n tmyawasin n tamguri tabldit nna itɛdaln yilm d ttub d ukccuḍ d tizuzaf d ufrur d ɣaylli n tẓṛbay d idukan d kra kullu. Zɣ wanawn n tamguri tabldit nna s bahra tettussan tsga-ad tlla tamguri n idukan d taẓṛbit tawawzgitit d tiẓṛẓay.

=== Tamallayt ===
[[Afaylu:الواحة.jpeg|thumb|173x173px|Azaɣar n [[Ṭaṭa]].]]
Tasga n Sus-Masst ar sis tackan uggar n mlyun n imlulluyn ɣ usggʷas, nna d gis izzrayn 5 id mlyun n yiḍan (amagut n diyiḍ) ɣ tamuttrt ɣ 31 tassutin tqriban. Igr ad ar gis swuruyn uggar n 120.000 n yan d ar iskcam i tsga 20 id mlyar n ddrhm kraygat asggʷas. Tamallayt tagnsant tɣʷi gis 43% d ɣaylli iɣaman gan imlulluyn id ittackan zɣ [[Fransa]] (21%), [[Lalman]] (14.5%), [[Nngliz]] (12%) d [[Hulanda|Hulanḍa]] (2%). Illa kigan mad ittyuskarn ɣ tsga n Sus-Masst, zun d  ad tftut ad tbḥḥrt ɣ [[Agadir|Ugadir]], [[Imswan]], [[Taɣazut]] nɣ d [[Tamri]]. Tamallayt n idrarn swa ucffal nɣ d s lppikalat. Tamallayt tadlsant ɣ [[Tarudant]], [[Tiznit]] d [[Tafrawt]], tiggit n izaɣarn n Ṭaṭa lli bahra iqburn. Aradab ɣ yill nɣ d tawada ɣ ammas n Sus-Masst<ref name=":1" />. Imlulluyn lli d-ittackan s Sus-Masst ẓḍarn ad aggʷn f ugadaz n Lḥdd, tasnniɣt tamaziɣt, Marina, [[Agadir Uflla]], lpark lli n ttamasiḥ nɣ d lpark n ḍufan n [[Agadir|Ugadir]], Igudar n [[Actukn|Wactukn]]-Ayt Baha, Asif n Paradiz ɣ Immuzzar Idawtanan, iɣʷrban n Tarudant, igʷjjifn n Tiyut, Zzawaya d iɣrman iqburn, nnuqac iqburn d ifran n Ṭaṭa d iẓṛan iẓṛwaln n Tafrawt.

== Timnaḍin nns ==
* Tamnbaḍt n [[Tamnbaḍt n Agadir-Idawtanan|Agadir-Idawtanan]]
* Tamnbaḍt n [[Tamnbaḍt n Inzggan-Ayt Mllul|Inzggan-Ayt Mllul]]
* Tamnaḍt n [[Tamnaḍt n Actukn-Ayt Baha|Actukn-Ayt Baha]]
* Tamnaḍt n [[Tamnaḍt n Tarudant|Tarudant]]
* Tamnaḍt n [[Tamnaḍt n Ṭaṭa|Ṭaṭa]]
* Tamnaḍt n [[Tamnaḍt n Tiznit|Tiznit]]

== Ẓr uggar ==

* [[Sus]]
* [[Agadir]]

== Tiɣbula ==
<references />

== Ɣaylli sis izdin ==
{{Commons izddar|Souss-Massa|Sus-Massa}}{{Tasga n Sus Massa}}{{Tasgiwin n Lmɣrib}}{{Amud/Lmɣrib}}
[[Taggayt:Sus]]
[[Taggayt:Tasgiwin n Lmɣrib]]
