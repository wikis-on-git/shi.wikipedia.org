{{Databox}}'''Ɛssu u Baslam''' (s yism nns n tidt : '''Ɛisa u Ɛli n Ayt Baslam''') iga yan uxatar lli yuran yism nns smḥ ur itmḥan ɣ iggi n tɣlaḍin n [[Amzruy n Lmɣṛib|umzruy]] n tgldit n [[Lmɣrib]]. Illul ɣ usggwas n 1890 ɣ udrar n saɣru tsga lli n iwalan i tnrzuft ɣ [[Tinɣir]], yat tqbilt n tqbilin n [[Ayt Ɛṭṭa]]. 70 usggwas ayddr qbl ad immut ɣ 16 ɣuct 1960. Ittyussan s tirugza d lɛz, ɣayn ad yujjan tiqbilin n [[Ayt Ɛṭṭa]] ad tt trecḥn ad fllasn t ig lqayd ɣ usggwas n 1932, lliɣ munn [[Ayt Ɛṭṭa]] gn afus ɣ ufus bac ad wajhn liḥtilal n [[Fransa]]. 27 usggwas ad iddr Ɛssu u Baslam bɛd imnɣi n Bugafr. Immut Ɛssu u Baslam ɣ 1960 s tmaḍunt n skkar, ittimḍal ɣ usmḍl n iqburn nns ɣ Imlcan. Ntta ad inna yan wawal : ''"Usiɣ ass imrign, af ad asin warraw nnɣ iɣunab".''

== Amnɣi n Bugafr ==
Ɣ usggwas n 1933, ɣ 13 fibrayr gis ibda umnɣi gr lmuqawimin ddu lqyada n Ɛssu u Baslam d iqṭṭaɛn n [[Fransa]] d lmuɛawinin f iẓẓa lglawiyin. Tyussan imnɣi ad s yisn nɣ wassaɣ n Bugafr, tbda ɣ 13 fibrayr 1933 ar 25 mars ɣ usggwas ad nit, 46 wass ad tkka, sbayyn gis irgazn n [[Ayt Ɛṭṭa]] tirugza nnsn lliɣ gan qbl imnɣi kran 7000 n yan d iqṭṭaɛn n [[Fransa]] kran 38 000 gin ḍḍubl nnsn s mraw tikkal, tzaydt asn iz d iqṭṭaɛn n [[Fransa]] stɛmln dbabat d slaḥ amaynu, d tuggt nnsn ɣran ɣ ammas-katin n tinmal n lɛsker. Lliɣ ẓran iqṭṭaɛn n [[Fransa]] iguyya nnsn xsern nhjn ma mi nttini syasa n wakal iḥrgn, ar ḥrgn ar tbbin taddagin n lluz d zzit ar nqqan ɣ middn ɣ tmɣarin d tazzanin mẓẓinin d ifqqirn, nɣan gisn 4000 n middn d 700 ngr lmuqawimin, amma iqṭṭaɛn n [[Fransa]] mutn gisn 3500 uqṭṭaɛ gisn ljiniralat d wiyyaḍ nna dar tlla lxibra ɣ zund anaw ad n imnɣitn. Lliɣ iẓra Ɛssu u Baslam [[Fransa]] rad tnɣ kullu ayt tmazirt iqbl sis istslm ittfawḍ disn fkan as kran ccuruṭ gant kullu ɣ ṣṣaliḥ n tqbilt n [[Ayt Ɛṭṭa]].

== Iɣbula ==

* Yan uvidyu ar isawal f Ɛssu u Baslam d umnɣi n Bugafr s taclḥit ([https://www.youtube.com/watch?v=IgEHmr77oE0 Alink])
{{Alik afransawi-aṣbnyuli n Lmɣrib}}
[[Taggayt:Ixatarn imaziɣn]]
