{{Databox|Q29269910}}
'''Faṭima Mrwan''' nɣ '''Faḍma Mrwan''' (tlul ɣ 1952) tga yat taḍbibt, ixf n tamssntit d tamɣart n tsrtit [[Lmɣrib|tamɣribit]]. Zɣ 2002 ar 2005, tswads afrdis n tasnadrt d timuḍan imiṭabulikn n [[Ammas asgnaf amsdaw Ibn Rucd|ṣṣbiṭaṛ CHU Bnu Rucd]] ɣ [[Tigmmi Tumlilt|Tigmmi tumlilt]].<ref>[https://www.bloomberg.com/markets/stocks?cic_redirect=fallback «Fatima Marouan»] Bloomberg. Récupéré le 16 octobre 2018.</ref> Slawann akk ddu tanbaḍt n amawsas amzwaru [[Ɛabdlilah Bnkiran]], zɣ uktubr 2013 ar abril 2017, tkka-tt-inn tga tamawsast n tiniḍi d tadamsa tanamunt s tagmamt nns ɣ [[Agraw anamun i insimann|Ugraw anamun i insimann]].<ref>[http://www.mapexpress.ma/actualite/activite-gouvernementale/biographie-de-mme-fatema-marouane-ministre-de-lartisanat-de-leconomie-sociale-et-solidaire/ "Mme Fatema Marouane: ministre de l'Artisanat, de l'Economie sociale et solidaire"] MAP Express </ref>

== Tudrt nns ==
Tlul ɣ 1952 ɣ Bnsliman ɣ ugmuḍ n [[Tigmmi Tumlilt|Tigmmi tumlilt]], tɣra Faṭima Mrwan tasnijjit ɣ ammas n tasdawit n Lyun ɣ Fransa. Taɣul-d tga taslmadt d taminagt ɣ tazuni n tasnijjit d tasasfrt ɣ ammas n tasdawit n [[Tigmmi Tumlilt|Tigmmi tumlilt]]. Tamẓlayt ɣ tasnadrt d taṛkẓi n tirmt, tswads tanafut n tasnadrt, n aṭṭan n sskkar d tirmt ɣ ṣṣbiṭaṛ Bnu Rucd n [[Tigmmi Tumlilt|Tigmmi tumlilt]]. Tga Mrwan tagmamt ɣ ammas n tasqqimt tamɣribit n umlasay mgal tamaḍunt n sskkar.<ref>[https://www.maroc.ma/ar/system/files/biographie_de_mme_fatema_marouane_ministre_de_lartisanat_de_leconomie_sociale_et_solidaire.pdf Biographie de Mme Fatema Marouane: ministre de l'Artisanat, de l'Economie sociale et solidaire] <small>[PDF]</small> Royaume du Maroc.</ref> Tlkm akk s yixf n ''Smedian'' (Tamssurt tamɣribit n tasnadrt, tɣuri n tamaḍunt n sskkar d tiram).<ref>[https://www.bladi.net/fatima-marouan-37897.html Faṭima_Mrwan]- Bladi.net</ref> Taws Faṭima Mrwan ugraw amassan s kigan n tiwriqin d tasniwin imassann.<ref>[https://www.researchgate.net/scientific-contributions/Fatima-Marouan-2020624675 "Les contributions scientifiques de Fatima Marouan"] Porte de la recherche</ref>

Ɣ yigr n tsrtit, tga Faṭima Mrwan tagmamt ɣ ammas n Ugraw anamun i insimann, tdru ɣ uskar n iɣawasn n tdusi d usgmi. Zɣ wayyur n uktubr 2013 ar wayyur n abril 2017, tkka-tt-inn tga tamawsast n tiniḍi d tadamsa tanamunt.

Tga Faṭima Mrwan tagmamt ula ɣ usqqim n tamssugurt n tamsmunt n timdinin tistmatin Tigmmi tumlilt Cikagu. Da tsawal s kraṭṭ tutlayin ad tnt igan d [[Tutlayt Taɛrabt|taɛrabt]], [[Tutlayt Tafransist|tafransist]] d [[Tutlayt Tanglizt|tanglizt]].<ref>Fouzar, Loubna (11 octobre 2013) [https://www.moroccoworldnews.com/2013/10/108423/profile-of-fatema-marouane-minister-of-handicrafts-social-economy-and-solidarity/ Profil de Fatema Marouane, Ministre de l'Artisanat, de l'Economie Sociale et de la Solidarité] Maroc World News</ref> Tg daɣ tagmamt ɣ usqqim amassan n Destination Santé S.A.S, tkka-tt-inn ar tswurri ula ɣ California Cardiology Clinic illan ɣ [[Tigmmi Tumlilt|Tigmmi tumlilt]].

Faṭima Mrwan tahl d teṭṭaf sin warrawn.

== Tiɣbula ==
<references />

[[Taggayt:Timɣarin]]
