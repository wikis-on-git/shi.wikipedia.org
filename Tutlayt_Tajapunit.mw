{{Tutlayt  
|assaɣ=              Tutlayt Tajapunit
|Tamazirt=           [[Afaylu:Flag_of_Japan.svg|20px]] [[Japun]]
|Amḍan n imsawaln=  ~128 imlyunen (2020)
|Ism n imsawaln=     Ijapuniyn
|Agmmay n tirra=     Kanji - Kana - Katakana - Hiragana
|tawlaft=            file:Japanese_dialects-en.png
|ISO 639-1=          ja
|ISO 639-2=          jpn
|ISO 639-3=          jpn
|Glottolog=          nucl1643
|Tawja=              Tutlayin tijapuniyn
|Adɣar=              Tamazirt n Japun
}}
'''Tajapunit''' (日本語 ''nihongo,'' <small>([https://upload.wikimedia.org/wikipedia/commons/9/99/Ja-nihongo.ogg ssfld as])</small>) tga yat tutlayt tasyanit n lqblt. Ar sis sawaln 125 n umlyun n middn, ɣ Japun zwar, tamazirt nna ɣ tga [[tutlayt tanamurt]]. Tkcm ɣ twja n tutlayin tijapuniyin-tiryukiyin, d ur nssin mad tucka i tutlayin ann yaḍn. Illa mad isman tutlayin tijapuniyin d tutlayt n Aynu, niɣd tutlayt takuriyt, niɣd tutlayt talṭayit, macc ḥtta yat ɣ tannayin ad ur ttawqbal ɣ dar imusnawn.

Tajapunit ur d tucki ɣ tutlayt tacinwit, waxxa ar ttyara s iskkiln nns.<ref>Deal, William E. (2005). ''[https://books.google.com/books?id=OKr3XPabVQIC&pg=PA242 Handbook to Life in Medieval and Early Modern Japan]''. Infobase Publishing. p. 242.</ref> Yan ugḍam mqqurn n umawal ajapuni yucka d ɣ tcinwit. Ar ttyara ula s iskkiln yaḍnin ur gin icinwiyn: ism nnsn Hiragana d Katakana.

== Amzruy ==
[[Afaylu:Genryaku Manyosyu.JPG|gauche|vignette|Yat tasna ɣ uḍriṣ n Manyucu, yan izli aqbur s tutlayt tajapunit.]]
Aylli ittussan f tjapunit n uzmz aqbur idrus acku ur ta tkcim tirra s Japun zɣ Cinwa. 

Tajapunit taqburt nttat ad igan tikli akk iqburn ittussann n tutlayt ad. Azuzzr n ddin n [[Tabudit|tbudit]] nttan ad yiwin angraw n tirra acinwi s Japun. Iḍṛiṣn akk iqburn ɣ Japun ttyuran s tcinwit taklasikit, maca iẓḍaṛ ad ttuɣrn s tjapunit s tɣarast n kanbun. Kra n iḍṛiṣn ad gisn laṭṛ n tjṛṛumt tajapunit, zund anmala n tguriwin (amyag dat n uskkin). 

Tajapunit n tuẓẓumt (1185-1573) tbḍa f sin: tin uzmz n Kamakura, d tin uzmz n Murumaci. Azmz n Kamakura (1185-1333) ittussan s samuray d tafyudalit. Azmz ad badln gis imslitn: /au/ infl s /ɔː/, d imsli /p/ ikcm zɣ Cinwa.  

== Tirra ==

=== Amzruy ===
Tirra tkcm s Japun s talɣa n ungraw n tirra acinwi, zɣ tmazirt n [[Bakji]] dat n tasut tiss 5. Lliɣ txla Bakji tɣra Japun i imusnawn n Cinwa bac ad lmdn uggar f ungraw n tirra acinwi. Imusnawn ad zzuzzrn iskkiln icinwiyn ɣ Japun zɣ tasur tiss 7 ar tasut tiss 8.

Ar tssmras tutlayt tajapunit sin ingrawn n tirra:
* Ikanjitn
* Ikanatn (gis Hiragana d Katakana)

Iẓḍar yan ad isnfl ikanatn s kra n tmatarin mẓẓinin bac ad fkn imslitn yaḍnin. Llant snat tmatarin: ''dakutin'' (゛) d ''handakutin'' (゜). S umdya:

==== Dakutin ====
* か + ''dakutin'' = が ''ga''
* さ ''sa'' → ざ ''za''
* た ''ta'' → だ ''da''
* は ''ha'' → ば ''ba''

==== Handakutin ====
*は ''ha'' + ''handakutin'' = ぱ ''pa''.

=== Kana (s hiragana d katakana) ===
[[Afaylu:Japanesekatahira.png|550px]]
== Amawal ==
llan kraḍ iɣbula mqqurnin n umawal ɣ tutlayt tajapunit, ''yamaṭu kuṭuba'' (大和言葉) nɣ d ''wagu'' (和語), ''kangu'' (漢語), d ''gayraygu'' (外来語).

Asidf n umawal nna d yuckan ɣ tutlayin n [[Uṛuppa]], ''gayraygu'', ibda d urṭṭal zɣ [[Tutlayt Tabṛṭqqizt|tabṛṭqqizt]] ɣ tasut tiss 16. Dffir, ibda uṛṭṭal zɣ [[Tutlayt tahulanḍit|thulanḍiyt]] (ar as ttinin s tjapunit: ''rangaku'', 蘭学) ɣ uzmz n Iḍo. Lliɣ tnnurẓm Japun ɣ uzmz n Miji ɣ tasut tiss 19 ibda uṛṭṭal zɣ tutlayin ad: [[tutlayt talimant|talimant]], [[Tutlayt Tafransist|tafṛansist]] d [[tutlayt tanglizt|tanglizt]]. Ɣilad tutlayt tanglizt ad igan aɣbalu izwarn nna yakkan tiguriwin i tutlayt tajapunit.

== Tinml ==
Tisdawiyin timqranin ɣ umaḍal as ssaqrant tutlayt tajapunit. Ula kra n tinmal n imẓyanen ar ssaqrant tutlayt ad. Ɣayad ibadl bahra f uzmz dat n uqryan amaḍlan wiss sin, lliɣ ɣar 65 n umirikni issn i ad yara d ad yaqqra d ad irms tutlayt ad.<ref>[https://web.archive.org/web/20110623220241/http://www.c-span.org/Events/Sotomayor-Denzel-Washington-GE-CEO-Speak-to-Graduates/10737421758-10/ Sotomayor, Denzel Washington, GE CEO Speak to Graduates.]</ref>

== Isaɣuln ==
<references />

== Ẓr ula ==
* [[Iskkiln icinwiyn]]
{{Tutlayt wikipidya|tutlayt=[https://ja.wikipedia.org Tajapunit]}}
[[Taggayt:tutlayin]]
