{{Databox|fr=Imintanoute}}Tga '''Imi n Tanut''' (s [[tifinaɣ]] : ⵉⵎⵉ ⵏ ⵜⴰⵏⵓⵜ) yat tiɣrmt ɣ tmazirt n [[Lmɣrib]] tlla ɣ [[tasga n Mrrakc-Asfi]] ɣ tmnaḍt n [[Tamnaḍt n Cicawa|Cicawa]], tlla ɣ uɣaras gr [[Agadir]] d [[Mrrakc]] ɣ idrarn n [[Aṭlas mqqurn|waṭlas mqqurn]] (adrar n drn). Taggug f [[Mrrakc]] s kra n 128 km ɣ iffus utaram. Zdɣn ɣ tmdint ad 20 837 umzdaɣ ɣ usggʷas n 2014. Tettussan bahra tmdint ad s [[Aḥwac|uḥwac]] nns.

== Aẓur n yism ==
''Imi n tanut'' tga yat tguri tamaziɣt taclḥit lli d isnamkn ''"imi n iɣbula"'' nɣ ''"tama n iɣbula"'', ''Tanut'' tga zun d iɣ tnnit kra n uɣbalu n waman, llan tugt n ismawn n idɣarn ɣ Sus amqqran nɣ d tmazirt n iclḥiyn illan ddu talɣa ad, ar nttafa s umdya ''[[Imi n Ddunit]], [[Imi n Waday]]'' nɣ d akkʷ [[Imi n Tili|''Imi n Tili'']].

== Tarakalt ==
Tlla mdint n Imi n Tanut ɣ iwtta n tasga n tagut n udrar n drn ad t igan d [[Aṭlas mqqurn|waṭlas mqqurn]] ɣ iẓẓlmḍ d iffus, imma ɣ tsgiwin nns yaḍnin ar nttafa uzaɣar. Ar gis izray yan wasif lli d itkkan idrarn, mac ar t ittiliḥ ɣ wussan n [[Anbdu|unbdu]].

== Asnmkta ==
Ar ittini usiḍn lli ittyuskar ɣ usggʷas n 2014 mas<ref>[http://rgphentableaux.hcp.ma/ RGPH 2014 - Site HCP]</ref>:

=== Aslmd ===

* Tigmiḍi n taqubbanit (middn lli ur ssin ad aqran wala ad ttaran) : 30,1%
* Tigmiḍi n imzdaɣ lli iɣran ar usinan n usmdi nɣd uggar : 15,3%

=== Tadamsa ===

* Tigmiḍi n imzdaɣ lli llan ɣ isggasn nnsn n twuri : 42,8%
* Tigmiḍi n tarwuri (middn lli ur ṭṭafn tawuri) : 14,6%
* Tigmiḍi n imzdaɣ lli swurin dar lmxzn (nɣ kantin swurin gis) : 18,7%
* Tigmiḍi n imzdaɣ lli swurin ɣ uslig (nɣ kantin swurin gis) : 34,7%

== Tiɣbula ==
<references />

== Ɣaylli sis izdin ==
{{Commons izddar|Marrakech|Mrrakc}}{{Tasga n Mrrakc-Asfi}}{{Amud/Lmɣrib}}
[[Taggayt:Timdinin n Lmɣrib]]
[[Taggayt:Taɣrma]]
