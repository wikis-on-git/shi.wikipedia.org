==Tinfusin==
Niɣ Umiyn niɣd dmin dmin ayndi {{Tifinaɣ|'''ⵜⵉⵏⴼⵓⵙⵉⵏ''' ⵏⵉⵖ '''ⵓⵎⵉⵢⵏ''' ⵏⵉⵖ '''ⴷⵎⵉⵏ ⴷⵎⵉⵏ ⴰⵢⵏⴷⵉ'''}} gant timzray n zik {{Tafransist|(contes légendaires)}} lli mmu talsn midn i tarwas ɣ graygat tasga n tamzɣa. Dmin artn ttinin midn itarwans d ar sisnt sgan drrit mẓin. Yili gistn mck n tmitar d iwaliwn fulkin. 
=='''Uccn d tfullust'''==
Dmin dmin ayndi, ikkattin ɣ tusutin n zik llin bahra n yaggugn yan w-uccn d yat tfullust. yan was ɣ wussan n Rbbi, yucka-d wuccen amellaẓu ɣ tagant tamqrant lli ixuxxan,  ar tama n yat taddagt ɣ  tsummer yat tfullust, yini yas:

:- Azul fllam a ma tafullust, ifulki igiwr nm.

Trar asd tfullust lli tnna yas: 
:- Azu1 fellak a w-uccn.

Yinna yas w-uccen:

: - Is tssnt ma s ibrrḥ uberraḥ n tagant, ynna ma s ur sul izgr ad icc ugrzam iznkaḍ, izm ad su1 ur icc udadn; igidr ad sul ur igmmr iwtlan ula uccan ad sul ur cttan tifullusin. Awal n uflla han tadimukrasit r-ad tili ɣ tagant, iwa ggizd ad n smgdl imik.

Tafullust trar asd,  tggizd macc teksuḍ... Inna yas w-uccen:

:- Gggizd a ma, han azmz n tadiktaturit idda! ggwiz ur tkṣut yat.

Siɣ tanni tfullust sin uṣkayn  ɣi lli ɣ tlla nttat d w-uccen, tiri ad tggiz. Uccn ntta aylli ɣ izṛa uskayn yiri ad yirwl... Tnna yas tfullust:

:- W ah a uccn! Yak tnnit ha ma s ynna ubrraḥ masd tizi n tikṣṣad tdda s yinna! mak za yaɣn budln gik idamn? 

Irara asd w-uccn yinna yas: 

:- Id wacc ad muḥl is sllan i lebrḥ nn ad asng zik ukan ! 

Ar ilmma ittazzal w-uc tiɣrdin n tfullust ar ttazzaln uskayn tiɣrdin n w-uccn.

Iɣ ur mmutn han ar ukan sul ttazzaln uskayn tivrdin n uccan , uccan tiɣrdin n tfullusin tifullusin tivrdin n wussan.

[[Taggayt:Tinfusin]]
[[Taggayt:Tinfusin s tclḥit]]
