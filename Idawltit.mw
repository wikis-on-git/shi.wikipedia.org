Tga '''idawltit''' yan umqqun n tqbilin ticlḥiyin illan ɣ idrarn n Gzula (جزولة). Ɣ isugam iɛṛabn da tt tettyubdar ddu ism wltita (-{ولتيتة}-), tg tasuta tiss 15 taqburt akkʷ g ittyubdar ism ad.

Tiqbilin n idawltit gantnt: [[Idawbɛqil]], [[Idawrsmuk]], [[Idawsmlal]]. Ɣ mad izrin, kkant tt inn tqbilin n [[Taẓrwalt|Tẓṛwalt]] d [[Ayt lmɛdr]] kcmnt ula nttnti ɣ Idawltit<ref>معلمة المغرب الأقصى، ج 1، ص228.</ref>.

==Asidg arakal==
Tumẓ yan udɣar imqqurn ɣ idrarn n [[Aṭlas Mẓẓin|waṭlas imẓẓiyn]] d yan ugzzum zɣ uzaɣar n [[tznit]].

==Izɣuran n idawltit==
Ɣ tannayt n kra n imrzzutn, Idawltit ad ibdr umsknakal alatin Bulib (''Polype'') g tasuta tis snat [[Dat Tlalit|DƐ]] ddaw n yism: ''Scelatito''. Ar tettini tallast is d jddis n idawltit kullu tn iga t Sidi Zuzal Aguzul lli iffɣn zɣ tmdult ḍaṛt n lliɣ txʷla, ig jddis n Sidi Ḥmad u Musa (Aḥmad Bn Musa Ssmlali) agʷrram lli s ttyunsabn inssixfn n tẓṛwalt. Ar daɣ taddra tallast ad mas iẓḍaṛ is d Idawgarsmuk ad dark izdɣ Zuzal, izdɣ darsn iwis Sidi Dris ula ntta, maccan ayyaw nns Sidi Ḥmad Bn Dris izdɣ dar ismlaln nna g ilul Sidi Ḥmad U Musa Asmlal lli immutn g 1563 [[Dat Tlalit|DƐ]]<ref>محمد المختار السوسي، المعسول الجزء الثالث صفحات: 387 ومابعدها و الجزء 15 ص 209 و 211</ref>.

== Isugam ==
-{ <references /> }-

[[Taggayt:Imaziɣn]]
