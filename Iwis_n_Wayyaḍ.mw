{{Databox}}'''''Iwis n Wayyaḍ''''' (azwl anṣli: '''''Le Fils de l'Autre''''') iga yan ufilm afransawi n ddrama iffɣ d ɣ usggʷas n 2012, tanmhalt nns tga t Lorraine Lévy. 

== Tagḍwit ==
Ar isawal lfilm f taqssist n yan ufrux iga s yism Juzif Silbirg, lli d yaẓ ad iṭṭf 18 isggʷasn d ira ad ikcm s [[Tasrdast n Umzaɣ Tasrayilit]]. Lliɣ t inn ikka ar izzray irimn afad ad sis ikcm, tufa tawja nns mas d iṭṭaf ufrux [[Taggayin n idammn|taggayt n idammn]] ur irwasn tinnsn. Skrn ilmma irimn yaḍnin, zgisn ula irim n DNA, iknna d ffɣn tinuṭṭaf sliɣ tktacf tawja mas Juzif ur igi iwitsn.

Ilmma iskr ṣṣbiṭaṛ lli ɣ d ilul Juzif yan urzzu. S ssbab n yat tsiɣt s lqqnbul lli ijran ass n tlallit nns, willi tn ikkan xdmn ɣ ṣṣbiṭaṛ ann iwin Juzif d yan ubijju yaḍn s yan uḥanu n sslamt fad ad tn arin zzɣ tasiɣt lli yuqɛan ɣ-ass-ann mac ttusbadaln s tazglt. Amssugur n ṣṣbiṭaṛ ann myalkamn d tawja b ubijju yaḍn, lli gan yadli ifalisṭiniyn. Iwisn, Yasin Al Bazaz, ula ntta ilul tadggʷat ann.

Ar tzzigiz taqssist s usnfl n imjṛitn d ar gis kccmn ula imukrisn n [[Amnzaɣ isalyilu-falasṭini|umnzaɣ isalyilu-falasṭini]] nna ɣ ufan id babatsn ixfawn nnsn gan imslakn ad ssidnn tagʷnit, mac ɣ usga yaḍn id mamatsn nnuṛẓmn f limkanya ad ddukln tawjiwin s sin. Imik s imik ifrxan s sin rad gin d imdukkal, tawijiwin nnsn rad fllasn ig accil ad alsn uswingm ɣ taɣalt nnsn bac ad ssidnn tilawt.<ref>[https://www.nytimes.com/2012/10/26/movies/the-other-son-about-the-palestinian-israeli-divide.html?_r=0 Parents Who Are Left Holding the Truth, Palestinian or Israeli] - New York Times</ref><ref>[http://www.estadao.com.br/noticias/arteelazer,estreia-erro-do-passado-aproxima-judeu-e-palestino-em-o-filho-do-outro,980175,0.htm O material jornalístico produzido pelo Estadão é protegido por lei. As regras têm como objetivo proteger o investimento feito pelo Estadão] - ''s tburtigalit''</ref>

== Tiɣbula d isugam ==
<references />

== Izdayn n brra ==

* ''[http://cohenmedia.net/the-other-son/synopsis/ The Other Son]'' ɣ ammas n Cohen Media Group
* ''[http://cohenmedia.net/the-other-son/synopsis/ The Other Son]'' ɣ ammas n IMDb

[[Taggayt:Film]]
