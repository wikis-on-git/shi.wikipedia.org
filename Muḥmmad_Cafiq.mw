{{Infobox
| abovestyle = background-color: lightgrey;
| headerstyle= background-color: lightgrey;
| subheaderstyle = background-color: lightgrey;
|above = Muḥmmad Cafiq
|subheader2 = ''ⵎⵓⵃⵎⵎⴰⴷ ⵛⴰⴼⵉⵇ''

|image1 =   [[Afaylu:MOHAMED_CHAFIK.jpg|250px|center]]
|caption1 = Tawlaft n igllin n Muḥmmad Cafiq.

|header1 =Tudrt
|label2 = '''Talallit'''
|data2= 19 Cutanbir 1926, [[Bir Ṭamṭam]]
|label6= '''Tamazirt'''
|data6= [[Afaylu:Flag of Morocco.svg|18px]] [[Lmɣrib]]
|header20 =Tawuriwin
|label21= '''Tutlayt taymmat'''
|data21= [[Tutlayin timaziɣin]]
|label22= '''Tutlayin'''
|data22= [[Tutlayin timaziɣin]] d [[Taɛrabt]]
|label23 = '''Tawuri'''
|data23= [[Amsnils]], [[Amara]]
}}'''Muḥmmad Cafiq''' (s [[tifinaɣ]] : ⵎⵓⵃⵎⵎⴰⴷ ⵛⴰⴼⵉⵇ) iga yan umara amaziɣ, ilul g wass n 17 Cutanbir ɣ usas n 1926 ɣ iɣrm n [[Ayt Saddn]], illan ɣ tsgiwin n [[Fas]]. Mad yad iɣra ɣ iɣrm n [[Azru]], ɣ tinml nns ittussan s Lkulij n uzru, idfr tiɣri aylliɣ yumẓ turat ɣ umzruy d udiplum yan ɣ [[tussna]] n usmi. Mayad ad as iṛẓmn iɣarasn ad i yan ɣ imasayn n tsrtit n usmi ɣ [[Lmrruk|Lmɣrib]]. Zɣ lliɣ tffaɣ [[Fransa|Fṛansa]], ikka kigan d twuriwin ɣ yigr n usimi : Zɣ lliɣ tt inn ikka ar itkka f tiɣri izwarn ɣ kigan n tmdinin n Lmɣrib, ar amzza n umaru n tnɣlaft n usslmd ɣ tzwuri n isggasn 1970, ar andad n Tinml tagldant. Mkli daɣ issɣra [[Tutlayt Taɛrabt|taɛrabt]], [[tafransist]], [[amzruy]], tussna n usgmi. Iggi n uya, iga Muḥammad Cafiq amslay ɣ Tkadimit n Tgldit n Lmɣrib. Tigariwin ad, iga t ugllid d unbdad n [[Asinag Agldan n Tussna Tamaziɣt|asinag agldan n tussna tamaziɣt]] ittuskarn tigariwin ɣ [[Rrbaṭ]].

Muḥammad Cafiq iga ɣ imzwura lli ifrkn s udm imnnawn n tmagit tadlsant n Lmɣrib. Zɣ tizwuri n iswasn 60 ɣ tasut ad izrin, ad immaɣ af d ittussan s udm ad izzmẓlin Lmɣrib nɣ timizar yaḍn. Kigan d tɣarasin as immaɣ ad is iml i inamurn mas d ur iqqan ad ttun tizrigin lli f ttuska tmagit n Lmɣrib, slawann akkʷ amaziɣ. Mkan af yara ɣ tsɣunt n Afaq yan mnnaw imaradn f wammak idran n umar n tammaɣt f tmazirt lli nnan imaziɣn iswasn llid tkcm Fransa. Maca yan ur t yiwi ɣ uzmz ann ɣ zun d awal ad. Mddn urta d ffuɣn ɣ tnaniwin llis izḍa umussu anamur asiwl nns. Tamaziɣt tga agdal s ur isnm yan. Mkan af daɣ iswangm ad yasi imis n Lislam imnnawn, lislam ur iqqn f ixf nns. Asɣan ad ismann imɣribiyn, yiɣi ad ibdd mnid n usiwl issimɣurn s yan udm issiwidn uggug aɛrab nɣ akkʷ aẓur aɛrab, illuln ɣ imula n umussu anasiriy ɣ Misr, d Lbaɛt ɣ Surya d Lɛiraq. Mqqar d uyan, imɣribiyn sul qqn walln nnsn f tuggt n uggugn llif ttuska tɣsa nnsn.

==Tiwwriwin==
Ɣ yan uzmz lliɣ isat usiwl n izrfan ufgan ar d ikcm tamazirt, satn mddn ar sawaln f izrf n twisi ɣ tudrt tasrtant, ɣ tudrt tadlsant, ssatn imaziɣn ar sawaln awd nttni s izrf nnsn ɣ wawal, s izrf nnsn ɣ iɣrm. ɣin aɣ d tugga twuri izgan n Muhammad Cafiq af ad yaws ɣ tnkra n wawal d idls amaziɣ. Mad yad yara yan udlis iggzzuln f umzruy imaziɣn, adlis izdârn ad issimmim i imaziɣn awal n umzruy isrg asn ad daɣ ccn ifrawn ɣ tasɣart n wawal illan ɣ Drn, issufɣ d amawal taàrabt tamaziɣt, d yan udlis f tjrrumt tamaziɣt, yaws d yat trabut n imaziɣn ɣ usufɣ n tsɣunt Tifawt ifkan atig iggutn i tirra s tmaziɣt.

Amskan amaziɣ ad ygan yan ɣ idêrisn igguran yara Muhammad Cafiq. Ira gis, ɣ tfrka n aylli mu ttinin asmutti adimukratiy, ad ysmun imaziɣn af ad inin amnad nnsn ɣ tizi yad n tudrt tsrtant n Lmɣrib.

=== Idllisn ===
* ''Pnsés sous-dévloppés'', 1972, Librairi-paptri ds écols, Rabat.
* ''C qu dit l muzzin'', 1974, Librairi-paptri ds écols, Rabat.
* ''Aprçu sur trnt-trois siècls d’histoir ds Amazighs'', 1989, Alkalam, Mohammdia.
* ''Dictionnair bilingu : arab-amazigh'', tom 1 (1990), tom 2 (1996), tom 3 (1999), Publications d l’Académi marocain.
* ''Quarant-quatr lçons n langu amazigh'', 1991, Édition arabo-africain, Rabat.
* ''L dialct marocain : un domain d contact ntr l’amazigh t l’arab'', 1999, publication d l’Académi marocain, Rabat.
* ''La langu tamazight t sa structur linguistiqu'', 2000, L Fnnc, Rabat.
* ''Pour un Maghrb d’abord maghrébin'', 2000, Cntr Tarik Ibn Zyad, Rabat 9954-0-1662-7.

== Ẓr ula ==

=== Izdayn n brra ===

* {{fr}} [http://www.telquel-online.com/181/sujet2.shtml « Mohamd Chafik. "L'islam prôn la laïcité" »], intrviw par Driss Ksiks, ''rvu TlQul'', n°181 (juin 2006).
* {{fr}} [http://www.mondeberbere.com/culture/chafik/bio-fr.htm Biographi] d Mohammd Chafik proposé par Mondbrbr.com.
* {{fr}} [http://www.amazighworld.org/news/interviews/index_show.php?article=220 « Ls rvndications amaziɣ n sont pas politiqus »] par Nadia Lamlili, ''L'Économist''.
* {{fr}} [http://www.amazighworld.org/news/interviews/index_show.php?article=266 « Intrviw au profssur Mohamd CHAFIK »] par Mr S. Khottour.
{{Amud/Udm amaziɣ}}

[[Taggayt:Imɣnasn imaziɣn]]
[[Taggayt:Tamsart tamaziɣt]]
[[Taggayt:Amɣnas]]
