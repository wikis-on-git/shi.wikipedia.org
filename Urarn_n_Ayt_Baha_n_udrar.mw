==Tamzwarut ==
illa waṭlas amẓyan yat tmlilt isugrn g ubrid n wansa nns astratijy lli ɣ illa g ṭuẓumṭ n tmurt n lmḍrib, gn idrarn nns awd ntni yan ɣ iqburn lli lanin ɣ issgasn zrinin lli ɣ ta ur illa ufgan ɣ tudrt ad, itawsan waṭlaṣ amẓyan s ubuɣlu n isugam nns igamann, aylli ittujjan waṭlaṣ amẓyan ad yili xf isugariqmamn d flt t tgrawin tinfganin isyafun g igran nns, ig wasif n draɛa d wasif n suss yan ɣ isafn ɣzifnin ɣ udɣar ad gn mayusin tudrt n imzdaɣn isgada as n taɣarast n tirmt nnsn d usrtu n tudrt lli ɣ ad illin, tili gis tugt n trgiwin illan ɣ igi n isafn lli isutln i waṭlaṣ ad amẓyan ar d gis ṭamẓn aman n tisi d waman n tafllaḥt, gn isafn ad d wiyaḍ yan ɣ tmntal lli yujan afgan ad yut s iẓuṛan nns isti ad iskus ɣ udrar ad isnti gis tudrt nns d iklu gis tiɣrma nns d tmyurin nns.

g umzwaru n usugar ad ikmamn ar n ttafa ansiwn n tẓuṛi xf uẓṛu s wanawn nns ɣ waṭlaṣ amẓyan s isntal d imamkn gis illan, ismmẓlin idrarn n udɣar ad xf wansiwn yaḍnin n tẓuri g tmurt nnɣ, awd illa g waṭlaṣ amẓyan tugt n wayda lli d fllnt tugt n tɣrmiwin lli izrinin g umzruy n udɣar ad lli ɣ d fllnt tugt n tmyurin d tusna ɣ tugt n igran, d aylli d ifl wamun n ufgan n isnfluln d twwasniwin d tinnawin d waḍadn d tmyar d iskkirn d wanawn n tudrt d imassn n unyilkm, s wanli d wul ns d win igrawn ns x ddawa n udriz n umras lli g illa ufgan ad.
tg ayt baha udrar yat tɣrmt lli illan ḍ waṭṭlaṣ amẓyan ɣ tasga taẓlmaḍt nns, lliɣ itawsan s idrarn lli yusin tugt n tmyurin d taysi tamaziɣt issgwasn f wiyaḍ am timlsa lli sis iẓlin d ujmak d tmdyazin d tullisin lli itallsn imqran imẓyan ḍ ku iḍ, ayt baha udrar tawsan s imdyazn nns d urarn lli itmunan d twwuri nnsn ɣ tayrza nɣ iɣ ar mmgrn …, urarn is akk sisn ingḍ ufgan ɣ tasga ad acku ɣin aɣ ar issa iman nns yall gis tudrt nns, ig urar yan ɣ tmyurin lli d ifll afgan aqbur i tarwa nns.

==Xf tamdyazt tamiwant ==
tamdyazt ɣr imaziɣn zik, tga yan uskkin awassan da imunn d twuriwin, timyurin, imnɣan… tg yat tmdyazt yusin tifras n isntal n wamun amaziɣ azikan. g ayt baha udrar, tawtmt ad iṭafn, tmmnɣ xf waray n tdlsa d tmdyazt tamiwant s umata uggar n urgaz. g tugtt nns, tamdyazt tamiwant tga tunzilt, tg talli d ikkan ul. maca, walli ur issinn tamdyazt tamaziɣt ad iɣal is tt iffɣ<ref>أوبلا ابراهيم، (2008) المرأة الأمازيغية والندية في فنون أسايس (الأطلس الصغير نموذجا)  أعمال الندوة الوطنية التي نظمت يومي 26-27 يوليوز 2005، منشورات المعهد الملكي للثقافة الأمازيغية. </ref>.


==Urar d tzrart ==

urar g ayt baha udrar urarn gant tn tiwan s ar ttirirnt tmɣarin g uḥwayc s wanawn nns. g tugtt nnsn ar ttggan snat n tiwan, ku adras n uḥwayc ar ittini yat tiwnt, inna d udras ann yaḍn yat. ataṛ n tguri “urar” izdi d umyag “rar”, yat sg tfras s tettwassn tdyazt tamaziɣt d amsawal d umrara gr tmaririn d imarirn. mk lli iml taguri ad, ad d tkk amyag “irir”, “ar ttirir”, ayad iska xf mnnaw n inçatn, yan sigsn asḍun n tmdyazt tamaziḍt d yirir. aflla n wawal taguri n “urar” tsmun akæ ituṛan ad nbdr. llant kra n tfras ismmçlayn anaw n wurarn xf wanawn yaḍnin n tmdyazt (arzzu n umasṭr xf usnṭl, tanggift n ibudrarn tamyadast tamatayt n tlḍiwin d trira, mass tayib lfaqir<ref>arzzu n umasṭr xf usnṭl, tanggift n tbëayyimin tamyadast tamatayt n tlḍiwin d trira, mass tayib lfaqir</ref>).

==Anawn n urarn ==

===Urarn n ujmak ===
ajmak iga yan wanaw n urarn lli skarn irgazn ɣ imusutn n tumrt zund tamɣra nnɣ kran tfugla yaḍḍn, ɣin aɣ ar tmunan gn yan n tiwan kra gisn ar itasi talunt kran gisn uhu izḍaṛ ad ikkat rcc , yilli yan ar asn imal urar lli rad tinin d tɣarast n unucg lli rad skrn ar as tinin s wasaɣ aslway n ujmak, llant tugt n urarn lli sar tjmaknn ɣ ugwns n umnzu ad am:

amṣawaḍ ad n ujmak illa gr sin walli izwarn iga s wassaḍ (ahmad ⵒntaja) d wiss sin iga s wassaḍ (aⵒmad aḍda) lli far sawln f uåwrn.

ḥntjja :
llan irgazn ɣ ɣid lli ttannayt

llan irgazn ɣ iggi wakal nnk
willi d yiwin aggʷrn ar tama nnk

isa ka ttannayn rbbi ɣ lmslt nnk

walaynni yutk rbbi s inafaln
ṭili tɣuyyit ɣ mddn tns tifawt
iliḥ ak sul lbab lli kʷn iṭayn
ilin akkʷ ɣinn iṣṛaḍ imi n tiwutc
inna d umḍar i wḍidda sin s lxnct
aɣidda :
ssuq aɣ t id nssaɣ iɣ aɣ ikmml
ur akkʷ nẓḍaṛ i ssrbis n tukkimt
amma kiyy mqqar radd ṛẓin inxar nnk
ur ak itthul uumud ur a tturruyt
irattn tḍit acku ɣwann a tmyart
labudd ad ak d imikk ḍ lxnct
ḥntjja :
irabbi is ak iffɣ lhmm ixsan nnk
alliɣ aɣ tnnit aggʷrn nnk flɣ ak t
awanna ur ixaliḍn tinit as t
amma nikk hann lblad aɣ a ttswaqqɣ
hann nlkmk bdda s uɣaras tiwittn
iɣ awa trit amud ukan tinittn
addaḍ nskr s lḥsab nnun ɣ lxnct
amma tin lɛid n rmḍan ur k usint
aḍidda :
irabbi iḍ ḍinna amud inu fl yi tn
ssnɣ is darun tmḍaṛa tmaxirt
ṭllit ɣ lbaraj ur a ttkyyalt
hann argaz lkdub ur a tn ittiniy ṭikiwt
ad ak d iḍi wakal nnk aḥḥlb at s uɣu lli gis iɣ urunt
ɣid yan wanaw yaḍḍn n umṣawaḍ n urar gr sin imḍarn mqurnin ḍ aytbaha n udrar n ujmak, mass ḥmad aɣida d mass ḥmad ric, sawln ɣid f tnzruft :
aḍidda :
nniḥ ak nit ur nga yat ɣ ifassn
ɣar ihray uzaɣar ayḥ rwasn

wanna nɣwi ɣ taḍuṭ ar ittatf

amma dar lbaṛuḍ ur ak t lkimn

tirit gis ayḥ nɣin iṛumiyn

rriḥ :

iɣ awa trit lqqlda ɣ iclḥiyn

nttat as d ikṛm rbbi tusut nnḥ

add rẓmn i lfrizi f iḍariwn

iɣ illa zzḥam n tmɣarin wulun t

tiɣawsiwin yaḍn samḥ at asn

aḍidda :

ukklḥ rbbi f ljazayr thul anḥ

ɣilli d yad nḥiz iliḥ fllasn

ukan ar gisn ttrjun ad tn tawy

ẓud awḍiḍ a ḥmad ura ttkmmaln

yak ur ɣid ill mad aḥ asn immaln

ullah ar d nwwan ɣid lli ɣ sawalɣ

ɣar ayɣ iqqil rbbi nikki didk

rriḥ :

akk ur ihul ljazayr s taqqurt

isrs nn ugllid lḥrkat nns

iḍwwrḍ kullu tiḍaf i kra ṭafn

yili ṛṣaṣ is yugr talkumirt

ar akkʷ aggan aɣrab imil tasa nns

akal nnɣ nɣwi t n

g nn iwutta nns nsrs nn gis lqqyud ula inmɣarn

yili ljic ifrg nn inafaln

iwulu nn ẓayyan agʷns n tfṛṛant

ayt darnḥ ad nɣin alkumirn

ad fukkun muhrrag iɣ nn ka munn

===Tanggift n tmɣra ===
tanggift tga yat twila tadlsant ilan timẓlay nns tt ismmẓlin xf wanawn yaḍnin n twilawin tidlsanin, anaw ad wayna t xf wanawn yaḍnin n tlɣiwin, acku nzmr ad nenna tanggift tga sg tlɣiwin tifuẓaṛin izdin d yat tmackut n tdmmawt tt nn ikkan ḍr imaziḍn sg zik, maca suln igulaz nns ar assa , anaw ad n urar igan amnsay kigan izdin d tlɣa ar ittawi gas xf tnaɣa d ugṛḍ ur ar ittmun d imassn n uẓawan d uṛkaḍ ig awzḍi ad dids imun.


yiwi d udlis n “timstiyin n tmdyazt tamaziɣt” (azduud, 2011 : 217)<ref>(azduud, 2011 : 217)</ref> yan usnml is tga tsuɣant :


«iwaliwn n umarg lli ttinint tmḍarin ḍ tmḍra zḍ ufran ar tanggift, tga iwaliwn iqburn ur iṭṭafn bab nnsn. ar tn tettamẓ tasut f tayyaḍ, tlla gisnt tulɣa n tslit d usli d ma ad asn ran ayt darsn, illa tt iɣ tga anɛibaṛ ɣ gr ayt dars n usli d win tslit iɣ tlla tnggift ar ittmaɣ kraygat yan ad iml ma ad ifulkin ɣ dar usli d tslit. ar tettyawnna tsuɣant s llɣa d laryaḥ smurgnin ssndamnin, tili f isaffn srs iẓlin, ilint gis twlafin fulkinin f tudrt n ayt tmazirt d tmyurin nnsn ula tiwuriwin lli skarn. iwaliwn n tsuɣant d laryaḥ nns naḥyatn tamazirt s tayyaḍ…». "<ref>asuɣl n mass tayib afaqir.</ref>


asnml ad isml d tanggift is tga iwaliwn n umarg, uyad isskmr fllaɣ ad nbdd xf wawal ad, nssumn d is ur igi amddad. acku, g umzwaru, iqqan d ad nssn is d tibudrarin ur ar ttinint i tnggift amarg, aylli ur illin d aylli ur ttinint akk°<ref>دغيرني أحمد 1992: (تانكيفت) ضمن كتاب تاسكلا تمازيغت : مدخل إلى الأدب الأمازيغي ، أعمال الملتقى الأول للأدب الأمازيغي المنظم يومي 17 و 18 ماي 1991 بالدار البيضاء ، منشورات الجمعية المغربية للبحث والتبادل الثقافي ، مطبعة المعارف الجديدة ، الرباط</ref>.

===Urar n tanggift ===
akid nzwur a ysm n rbbi iyda


bysmi lah uraḥman alḥamdu lilah


aylli aylli adak ur talati

aɛyal trḍit akm yiwin

iysmḥam babam ula iymam

ula sul luhalt n ayt mam

alah ukbar ababa ḥnna

iys nga iysmg ayliɣ a nzaɣ

iys nga iysmg nḥ tiywiwin

iyna yam babam ataɛyalt

tiysura inu aylli ḥ ufus nnm

tiysura n baba ur tnt zriḥ

aylli gd aḍar nm afasi

a tfiɣt adam iɛrḍ lxir

samḥat ass ayyd ɛmtis

ula luhlat n ayt mas


ar d tinin ayt uslli:


awid awid amas n tsliyt

maḥa tgat iyjujutn iylim

ifus ad kiɣ s uɣaras

iwiḥamd idukan imurn n wakuc

ar d tinin tt istsliyt

yaɣ iyi umarag yaɣ iylli

yaɣ xtili d tmunt a ylli

yaɣ tiswak lli ḥa izray utbir

iymini aymmi ma rad am sul iyna

akid ḥ uzur ad tzrt takat niw

nkr ad tuḍaṭ had aman rɣan

bqa ɛla xir a tiknytiyn ula aɣaras

lli d tmunt a ylli

mas uwanir awiya nḥd anir

mas uwanir iygut lxir nns


ar d tinin ayt uslli:


ṣifd atanɣ ayḍulan nns

ṣiyfd atanɣ yagug uɣaras

iyfu lḥal iyɣlid umanar

iyfu lḥal urunt tramin

tikazirin kulu mlulnin

ṣifd atanɣ ayḍulan nnɣ

nfln tazanin kulu mẓiynin

ɛad yikin tarwa iymɣarni

ar d tinin tt ist tsliyt:

a rman bḍḍu d wakal

ak ur bakn tazanin


ar d tinin ayt uslli:


fkat ass rḍa nun alwalidayn


ar tinint is tt tsliyt:


zayd aylli adam isaḥd rbbi


iḍ rad tfḍ tsliyt ḍ tgmmi n babas ar tinin tt:

akid nzwur aysm n rbbi

===Urarn n twwuri===
itawsan ufgan ɣ umaḍal akkʷ is iga yan ɣ willi iswwurin bahra ɣ tugt n igran, gn imaziɣn yan ɣ ɣwilli istinin tawwuri ɣ wakal afad ad ddrn, ɣin aɣ isti ad ikrz imgr akal nns, iẓu urtin nns issu ayda nns s tugt n tayri d urarn, afgan ɣ aytbaha udrar itawsan s wassaɣ n ubudrar acku sutln as idurar ɣ ku tasga, afad ad bahra ifk ɣ igr n wakal issti urarn afad ad izri tizi gr as dids.

===urarn n tayrza ===
mimi nga tiwizi mami niws

walli tra tasa d rbbi ad mi niws

i mrbbi a lbaraka ad ukan tilimt

a mi ttinih g°ma d walli ikrzn

yasi myya h unnrar ur ikabr

ut amt imndi s tadliwin

ad nmgr i ljwad ad rahan


===Urar n tmgra===
krzayt ar nkkrz ncrk taḍult

awalayn ad ur tmggrm urta

nga tayyuga ḍ ill bahra wul nns

ur ak nhtajja islban ula rract

ahya awddi bark llah yuru lluz

yan dar llan uxsan att ka

ahya awddi bark llah yuru wargan

ad d nssnsḍ alamuc nssumm iẓnin

===Urar n usrut ===

wayahu

a munayt a lurud rwaḥt

hann annrar ad rrutn


wanna rad isrut ad d iharrw


a taffa n tucrka d lmut ⵒrrant


im rbbi a lbaraka ad ukan tilimt

==idrnan ==
idrnan iga yat ɣ tmyurin lli iẓlin s tsga n ssus, ar sis sfuglan ku assgʷas ɣ wayyur n tuga d ufulki, ɣin aɣ ar tmunan tqqbilin d twjaiwin ɣ ku tasga, ar skarn yan wanaw n uɣrum lli mu gan s wassaḍ "idrnan" , aɣrum ad ar t skarn ɣ ugwrn d imik n tisnt d waman, ar t snwan illma, tmun fllas twja s uḥwac n tmɣarin.

===urar n idrnan===
ẓuṛ ayt mzil bismi nkcmd d usays alauawn

a mad nufa ɣidi

a yajdig ilan ɣ umalu n luin

iwa mrḥba a willi d ɣid imaqarn

igit aqbil nɣ igi utmazirt

arba inrzafn ad darnɣ tmyurm

ayyur nɣ sin nɣak imalas

ayyur nɣ sin ugar nẓḍar as

==Tafugla n usgdan ==
ar akkʷ itmun ufgan ɣ aytbaha udrar irgazn ula timɣarin afad ad sfuglan s kran tɣawsa ikcmn ɣ usgdan nɣ kra iga afuẓaṛ ɣ darsn, ɣayn a far tmunan ar qqrsn i kra n tfaska mun f ugwal d urarn n usgdan d tiɣri n lquran.

urarn n usgdan :

amar iẓṛan afulki d ubuḍlu xljn

iẓṛ tarwa wili duanin ilwalidayn

asaras nit fkant tulɣa i rasulu lah

arba cabab ur iddan f rbbi mami tunit

nikki buda ndda f sidi rasulu lah

ar bamt ayistma manik as rad nbḍu

abda nmun ar nadra nbi muḥmad

iɣli wayyur ɣlin itran igz umdlu

iɣli rasulu lah isfawak timizar

alah dax alah amla tzram alḥbab

imi ljnt lix atbndaqn imuhmad

atarumt igan tabjwt rix ad sudduḥ ar timazar an xila rasulu lah.

awa ulakid awa ula stin uwgdud agisn ilix adax nalḍ rasulu lah.

uniḥ s yisan umliln ⵒadan ugug sidi uli ulḍazi d sidi rasul ulah.

amar yuufan atadla lⵒbaq ad amig afus n nqrt iⵒd ugnt imuⵒmad.

amar yufan aymun tagut nsbaⵒ ayawi admid nzik zik ayamz aḍaras yawi slam i rasulah

alah .alah ar daⵒ isufu udrar n urafa

lala fatima d babas amard ḍin iḍli

arqas inu srbi saydna jbril

adas tini adax iufu rbbi

sldḥ i lbriḥ xtidad iyidsi

rauulu ulah ayid iḍran anmun

ur idunt ncrk ur idunt nmun atili usanin rbbi d rsuli

lḥurma id baba tunt alⵒrar atalḍamt sidi rasulu lah

arba yakabar idan dar nabi yan duua ⵒigi yixf nrasulu lah

alḥjaj awid ranin aḍaras blḍat slam inbi rasulu lah

alḥur yat ar iggi nunti nur n tlba nur n igramni

nusi tarwa nḍli d usawni nsrḍ aman ilajwa ad zalni

alah.alah amlad ur d lmut

alah.alah rbi ka ydawmni

==talɣa n blɣnja==

blɣnja tga yat tlɣa lli skarn imaziḍn ḍ lmɣrib afad ad yilli unẓaṛ, ar tḥyaln i yan ukuray lssn as ihdumn n twtmt , cukuntn tmḍarin d imẓyan ɣ tgira asin aman ar t n tfin f ingratsn, ar turarn ilma ar kiḍ lkmn tama n wasif mḍlntin ɣ kra n tasga gis<ref>تيمسورت محند، (تدوين) 1995: أنشودة بلغنجا ، جريدة أدرار ، عدد 22</ref>

===urar n talɣnja ==
blɣnja, wa numn s rbbi


walli iẓḍaṛn ad anɣ d iɣiyt

s imikk n waman mmimnin

win wuna ur yad mmimn i.

blɣnja, wa numn s rbbi

walli iẓḍaṛn ad aɣ d iɣiyt.

ut, a ignna, s yan yidil n unẓaṛ !

wa taɣla tasbaɛayt,

tnna : bbaɛ tɣli d imula

tnna : tra iɣri zgzawn a,

wa taḍla d izimmr mmutnin

ɣ imula zgzawnin.

wa titrit, ṛẓm d i waman mmimnin yaḍ fad imula !

fkat aɣ d akkʷ tagra d inifif !

ad nagʷm ifṛḍ ad n waman

ṛẓagn aɣ ur yad mmimn i.

==aṣṛḍ n uccn==
ṭga yat ɣ tmyurin lli skarn t tmɣarin ɣ ssus akkʷ, tizi lli taln t agṛḍ nsn t s talalayt afad ad ibuɣlu ussgʷas tɣlid tuga itin ibxuyn am "tawka d akuz iɣrdayn.." ɣwid lli cctan tumẓin d taqayin, ar tmunan tt tùɣarin d imẓyan ɣwin aɣaras s kran tqqbilt ar turarn tt ar kiɣn flln t uccn ilma azlnd afad ad tnt ur yani yan.

urarn n uṣṛḍ n uccn:


nṣṛḍ awn, a uccn d uɣrda

nṣṛḍ i tẓikkit ula abaɣuɣ

nṣṛḍ i buglḍif s iḥaḥan

ula lawḥac ad aɣ ḍṛanin

nṣṛḍ i lxir s darnɣ

amin ! nṣṛḍ i tfunasin urunin.

ldiyamt aḍaṛ

a tinbrak ! ur akkʷ nzrib ula nɣawl mani.

nṣṛḍ i tẓikkit ula abaɣuɣ

nṣṛḍ i buglḍif s iḥaḥan

ula lawḥac ad aɣ ḍṛanin

nṣṛḍ i lxir s darnɣ

amin ! nṣṛḍ i tfunasin urunin.

ldiyamt aḍaṛ

a tinbrak ! ur akkʷ nzrib ula nɣawl mani.

nṣṛḍ i wuccn d ubaḍuḍ s ayt hmman.

nṣṛḍ i uɣrda ula tiçikki

ula lawḥac ad aɣ d ur lkmn

uccn yan t igan

yanf aḍaras.

ad zzriɣ idaliwn n wulli


arzzu ad, iwiɣ t id xf urarn lli tiwnan ɣ ayt baha udrar , s yat tmyadast igan tamatayt da ismunn ingr tlḍiwin d trira, xf sawlḍ g ifrdisn nns akkʷ, iwatsn ad tettyakz tumant ad g wudmawn nns s uynna s llan. s uyad, tamyadast tamatayt n tlḍiwin d urarn g urzzu ad lli ɣ sawlɣ f imik n wanawn acku tasga ad n aytbaha udrar ingḍ bahra ḍ tmyurin d tussna ḍayn af stiḍ ad sawlḍ f imik ḍ urarn ad, d ayt baha udrar ar ɣil ad mick n urarn ad yafuḍn awintn imzwura s ddu wakal.

==tabiblyugrafit==
[[Taggayt:Amgrad iqqand ad igiddi]]
[[Taggayt:Amgrad ixṣṣa t ad itwikifya]]
