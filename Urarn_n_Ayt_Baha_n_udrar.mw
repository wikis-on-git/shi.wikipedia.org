[[Afaylu:التراث.jpg|vignette|Aman d ubuqal]]
Ila [[Aṭlas amẓyan|waṭlas amẓyan]] yat tmlilt isugrn s usrag n wansa nns astratiji lli ɣ illa g ṭuẓumt n tmazirt n [[Lmɣrib]], gn idrarn nns ula nttni yan ɣ iqburn lli llanin ɣ isggʷasn zrinin lliɣ ta ur illi ufgan ɣ tudrt ad, ittawssan waṭlaṣ amẓyan s ubuɣlu n isugam nns igamann, aylli ittajjan aṭlaṣ amẓyan ad yili f isugar ikmamn d flnt tgrawin tinfganin isyafun g igran nns, ig [[Asif n Dṛɛa|wasif n drɛa]] d [[Asif n Sus|wasif n sus]] yan ɣ isaffn ɣzifnin ɣ udɣar ad gn ma yusin tudrt n imzdaɣn isgadda asn taɣarast n tirmt nnsn d usrtu n tudrt lli ɣ ad ilin, ilint gis tugt n trgiwin llanin ɣ iggi n isaffn lli isutln i waṭlaṣ ad amẓyan ar d gis ttamẓn aman n tissi d waman n tfllaḥt, gn isaffn ad d wiyyaḍ yat ɣ tmntal lli yujjan afgan ad yut s iẓuṛan nns isti ad iskkus ɣ udrar ad issnti gis tudrt nns d iklu gis taɣrma nns d tmyurin nns.

G umzwaru n usugar ad ikmamn ar nttafa ansiwn n tẓuṛi f uẓṛu s wanawn nns ɣ waṭlaṣ amẓyan s isntal d imamkn gis illan, ismmẓlin idrarn n udɣar ad f wansiwn yaḍnin n tẓuri g tmazirt nnɣ, yili g waṭlaṣ amẓyan tugt n wayda lli d flnt tugt n tɣrmiwin lli zrinin g umzruy n udɣar ad lli ɣ d flnt tugt n tmyurin d tusna ɣ tugt n igran, d aylli d ifl wamun n ufgan n isnfluln d twssniwin d tinnawin d waḍadn d tmyar d iskkirn d wanawn n tudrt d imassn n unyilkm, s wanli d wul nns d win igrawn nns x ddawa n udriz n umras lli g illa ufgan ad.

Tga [[Ayt Baha]] udrar yat tɣrmt lli illan ɣ waṭlaṣ amẓyan ɣ tsga taẓlmaḍt nns, lliɣ ittawssan s idrarn lli yusin tugt n tmyurin d taysi tamaziɣt isggʷasn f wiyyaḍ zun d timlsa lli sis iẓlin d [[Ajmak|ujmak]] d tmdyazin d tullisin lli ttalsn imqrann i yimẓyann ɣ kraygat iḍ, Ayt Baha n udrar ttawssan s imdyazn nns d urarn lli ittmunan d twuri nnsn ɣ tyrza nɣ iɣ ar mmgrn …, urarn is akkʷ gisn ingḍ ufgan ɣ tasga ad acku ɣinn aɣ ar issa iman nns yall gis tudrt nns, ig urar yat ɣ tmyurin lli d ifl afgan aqbur i tarwa nns.

==Tamdyazt tamiwant ==
Tamdyazt dar imaziɣn zikk tga yan uskkin awassan da imunn d twuriwin, timyurin, imnɣan… tg yat tmdyazt yusin tifras n isntal n wamun amaziɣ azayku. G Ayt Baha udrar, tawtmt ad iṭṭafn, tmmnɣ f waray n tdlsa d tmdyazt tamiwant s umata uggar n urgaz. G tugtt nns, tamdyazt tamiwant tga tunzilt, tg talli d ikkan ul. Mac, walli ur issinn tamdyazt tamaziɣt rad iɣal is tt iffɣ<ref>أوبلا ابراهيم، (2008) المرأة الأمازيغية والندية في فنون أسايس (الأطلس الصغير نموذجا)  أعمال الندوة الوطنية التي نظمت يومي 26-27 يوليوز 2005، منشورات المعهد الملكي للثقافة الأمازيغية. </ref>.

== Urar d tzrart ==
Urar g Ayt Baha udrar urarn gant tn tiwan s ar ttirirnt tmɣarin g uḥwayc s wanawn nns. g tugtt nnsn ar ttggan snat n tiwan, ku adras n uḥwayc ar ittini yat tiwnt, inna d udras ann yaḍn yat. aẓaṛ n tguri “urar” izdi d umyag “rar”, yat sg tfras s tettwassn tdyazt tamaziɣt d amsawal d umrara gr tmaririn d imarirn. mk lli iml taguri ad, ad d tkk amyag “irir”, “ar ttirir”, ayad iska f mnnaw wanẓatn, yan sigsn asḍun n tmdyazt tamaziḍt d yirir. aflla n wawal taguri n “urar” tsmun akkʷ iẓuṛan ad nbdr. llant kra n tfras ismmẓlayn anaw n wurarn f wanawn yaḍnin n tmdyazt (arzzu n umasṭr f usnṭl, tanggift n ibudrarn tamyadast tamatayt n tlḍiwin d trira, mass Ṭayib Lfaqqir)<ref>arzzu n umasṭṛ xf usnṭl, tanggift n tbëayyimin tamyadast tamatayt n tlḍiwin d trira, mass tayib lfaqir</ref>.

==Anawn n urarn ==

===Urarn n ujmak ===
Ajmak iga yan wanaw n urarn lli skarn irgazn ɣ imusutn n tumrt zun d tamɣra nɣ kran tfugla yaḍn, ɣinn aɣ ar ttmunan gn yan n tiwan kra gisn ar ittasi tallunt kra gisn uhu izḍaṛ ad ikkat rcc , yilli yan ar asn immal urar lli rad tinin d tɣarast n unuccg lli rad skrn ar as tinin s wassaɣ aslway n ujmak, llan tugt n urarn lli sar tjmakn ɣ ugwns n umnzu ad zun d:

Amṣawaḍ ad n ujmak illa gr sin; walli izwarn iga s yism Ḥmad Ḥntaja d wiss sin iga Ḥmad Aɣidda lli f ar sawln f uggrn.

ḥntjja :

* llan irgazn ɣ ɣid lli ttannayt
* llan irgazn ɣ iggi wakal nnk
* willi d yiwin aggʷrn ar tama nnk
* is a ka ttannayn ṛbbi ɣ lmslt nnk
* walaynni yutk rbbi s inafaln
* tili tɣuyyit ɣ mddn tns tifawt
* iliḥ ak sul lbab lli kʷn iṭṭayn
* ilin akkʷ ɣinn iṣṛaḍ imi n tiwutc
* inna d umɣar i wḍidda sin s lxnct

aɣidda :

* ssuq aɣ t id nssaɣ iɣ aɣ ikmml
* ur akkʷ nẓḍaṛ i ssrbis n tukkimt
* amma kiyy mqqar radd ṛẓin inxar nnk
* ur ak itthul umud ur a tturruyt
* irattn tḍit acku ɣwann a tmyart
* labudd ad ak d imikk ḍ lxnct

ḥntjja :

* irabbi is ak iffɣ lhmm ixsan nnk
* alliɣ aɣ tnnit aggʷrn nnk flɣ ak t
* awanna ur ixaliḍn tinit as t
* amma nikk hann lblad aɣ a ttswaqqɣ
* hann nlkmk bdda s uɣaras tiwittn
* iɣ awa trit amud ukan tinittn
* addaḍ nskr s lḥsab nnun ɣ lxnct
* amma tin lɛid n rmḍan ur k usint

aḍidda :

* irabbi iḍ ḍinna amud inu fl yi tn
* ssnɣ is darun tmḍaṛa tmaxirt
* ṭllit ɣ lbaraj ur a ttkyyalt
* hann argaz lkdub ur a tn ittiniy ṭikiwt
* ad ak d iḍi wakal nnk aḥḥlb at s uɣu lli gis iɣ urunt

Ɣid yan wanaw yaḍn n umṣawaḍ n urar gr sin imḍarn mqurnin ɣ Ayt Baha n udrar n ujmak, mass ḥmad aɣida d mass ḥmad ric, sawln ɣid f tnzruft :

aḍidda :

* nniḥ ak nit ur nga yat ɣ ifassn
* ɣar ihray uzaɣar ayḥ rwasn
* wanna nɣwi ɣ taḍuṭ ar ittatf
* amma dar lbaṛuḍ ur ak t lkimn
* tirit gis ayḥ nɣin iṛumiyn

rriḥ :

* iɣ awa trit lqqlda ɣ iclḥiyn
* nttat as d ikṛm rbbi tusut nnḥ
* add rẓmn i lfrizi f iḍariwn
* iɣ illa zzḥam n tmɣarin wulun t
* tiɣawsiwin yaḍn samḥ at asn

aḍidda :

* ukklḥ rbbi f ljazayr thul anḥ
* ɣilli d yad nḥiz iliḥ fllasn
* ukan ar gisn ttrjun ad tn tawy
* ẓud awḍiḍ a ḥmad ura ttkmmaln
* yak ur ɣid ill mad aḥ asn immaln
* ullah ar d nwwan ɣid lli ɣ sawalɣ
* ɣar ayɣ iqqil rbbi nikki didk

rriḥ :

* akk ur ihul ljazayr s taqqurt
* isrs nn ugllid lḥrkat nns
* iḍwwrḍ kullu tiḍaf i kra ṭafn
* yili ṛṣaṣ is yugr talkumirt
* ar akkʷ aggan aɣrab imil tasa nns
* akal nnɣ nɣwi t n
* g nn iwutta nns nsrs nn gis lqqyud ula inmɣarn
* yili ljic ifrg nn inafaln
* iwulu nn ẓayyan agʷns n tfṛṛant
* ayt darnḥ ad nɣin alkumirn
* ad fukkun muhrrag iɣ nn ka munn

===Tanggift n tmɣra ===
Tanggift tga yat twila tadlsant ilan timẓlay nns tt ismmẓlin f wanawn yaḍnin n twilawin tidlsanin, anaw ad wayna t f wanawn yaḍnin n tlɣiwin, acku nzmr ad nenna tanggift tga sg tlɣiwin tifuẓaṛin izdin d yat tmackut n tdmmawt tt nn ikkan ḍr imaziḍn sg zik, maca suln igulaz nns ar assa , anaw ad n urar igan amnsay kigan izdin d tlɣa ar ittawi gas f tnaɣa d ugṛḍ ur ar ittmun d imassn n uẓawan d uṛkaḍ ig awzḍi ad dids imun.

yiwi d udlis n “timstiyin n tmdyazt tamaziɣt” (azduud, 2011 : 217)<ref>(azduud, 2011 : 217)</ref> yan usnml is tga tsuɣant :

«iwaliwn n umarg lli ttinint tmḍarin ḍ tmḍra zḍ ufran ar tanggift, tga iwaliwn iqburn ur iṭṭafn bab nnsn. ar tn tettamẓ tasut f tayyaḍ, tlla gisnt tulɣa n tslit d usli d ma ad asn ran ayt darsn, illa tt iɣ tga anɛibaṛ ɣ gr ayt dars n usli d win tslit iɣ tlla tnggift ar ittmaɣ kraygat yan ad iml ma ad ifulkin ɣ dar usli d tslit. ar tettyawnna tsuɣant s llɣa d laryaḥ smurgnin ssndamnin, tili f isaffn srs iẓlin, ilint gis twlafin fulkinin f tudrt n ayt tmazirt d tmyurin nnsn ula tiwuriwin lli skarn. iwaliwn n tsuɣant d laryaḥ nns naḥyatn tamazirt s tayyaḍ…». "<ref>asuɣl n mass tayib afaqir.</ref>

asnml ad isml d tanggift is tga iwaliwn n umarg, uyad isskmr fllaɣ ad nbdd f wawal ad, nssumn d is ur igi amddad. acku, g umzwaru, iqqan d ad nssn is d tibudrarin ur ar ttinint i tnggift amarg, aylli ur illin d aylli ur ttinint akk°<ref>دغيرني أحمد 1992: (تانكيفت) ضمن كتاب تاسكلا تمازيغت : مدخل إلى الأدب الأمازيغي ، أعمال الملتقى الأول للأدب الأمازيغي المنظم يومي 17 و 18 ماي 1991 بالدار البيضاء ، منشورات الجمعية المغربية للبحث والتبادل الثقافي ، مطبعة المعارف الجديدة ، الرباط</ref>.

===Urar n tanggift ===

* Akid nzwur a ysm n rbbi iydabysmi lah uraḥman alḥamdu lilahaylli aylli adak ur talati

* aɛyal trḍit akm yiwin
* iysmḥam babam ula iymam
* ula sul luhalt n ayt mam
* alah ukbar ababa ḥnna
* iys nga iysmg ayliɣ a nzaɣ
* iys nga iysmg nḥ tiywiwin
* iyna yam babam ataɛyalt
* tiysura inu aylli ḥ ufus nnm
* tiysura n baba ur tnt zriḥ
* aylli gd aḍar nm afasi
* a tfiɣt adam iɛrḍ lxir
* samḥat ass ayyd ɛmtis
* ula luhlat n ayt mas

Ar d tinin ayt uslli:

* awid awid amas n tsliyt
* maḥa tgat iyjujutn iylim
* ifus ad kiɣ s uɣaras
* iwiḥamd idukan imurn n wakuc

Ar d tinin tt istsliyt

* yaɣ iyi umarag yaɣ iylli
* yaɣ xtili d tmunt a ylli
* yaɣ tiswak lli ḥa izray utbir
* iymini aymmi ma rad am sul iyna
* akid ḥ uzur ad tzrt takat niw
* nkr ad tuḍaṭ had aman rɣan
* bqa ɛla xir a tiknytiyn ula aɣaras
* lli d tmunt a ylli
* mas uwanir awiya nḥd anir
* mas uwanir iygut lxir nns

Ar d tinin ayt uslli:

* ṣifd atanɣ ayḍulan nns
* ṣiyfd atanɣ yagug uɣaras
* iyfu lḥal iyɣlid umanar
* iyfu lḥal urunt tramin
* tikazirin kulu mlulnin
* ṣifd atanɣ ayḍulan nnɣ
* nfln tazanin kulu mẓiynin
* ɛad yikin tarwa iymɣarni

Ar d tinin tt ist tsliyt:

* a rman bḍḍu d wakal
* ak ur bakn tazanin

Ar d tinin ayt uslli:

* fkat ass rḍa nun alwalidayn

Ar tinint is tt tsliyt:

* zayd aylli adam isaḥd rbbi
* iḍ rad tfḍ tsliyt ḍ tgmmi n babas ar tinin tt:
* akid nzwur aysm n rbbi

===Urarn n twwuri===
Itawsan ufgan ɣ umaḍal akkʷ is iga yan ɣ willi iswwurin bahra ɣ tugt n igran, gn imaziɣn yan ɣ ɣwilli istinin tawwuri ɣ wakal afad ad ddrn, ɣin aɣ isti ad ikrz imgr akal nns, iẓu urtin nns issu ayda nns s tugt n tayri d urarn, afgan ɣ aytbaha udrar itawsan s wassaɣ n ubudrar acku sutln as idurar ɣ ku tasga, afad ad bahra ifk ɣ igr n wakal issti urarn afad ad izri tizi gr as dids.

===Urarn n tayrza ===

* mimi nga tiwizi mami niws
* walli tra tasa d rbbi ad mi niws
* i mrbbi a lbaraka ad ukan tilimt
* a mi ttinih g°ma d walli ikrzn
* yasi myya h unnrar ur ikabr
* ut amt imndi s tadliwin
* ad nmgr i ljwad ad rahan

=== Urar n tmgra ===

* krzayt ar nkkrz ncrk taḍult
* awalayn ad ur tmggrm urta
* nga tayyuga ḍ ill bahra wul nns
* ur ak nhtajja islban ula rract
* ahya awddi bark llah yuru lluz
* yan dar llan uxsan att ka
* ahya awddi bark llah yuru wargan
* ad d nssnsḍ alamuc nssumm iẓnin

===Urar n usrut ===

* wayahu
* a munayt a lurud rwaḥt
* hann annrar ad rrutn
* wanna rad isrut ad d iharrw
* a taffa n tucrka d lmut ḥrrant
* im rbbi a lbaraka ad ukan tilimt

==Idrnan ==
Idrnan gan yat ɣ tmyurin lli iẓlin s [[Tasga n Sus Massa|tsga n sus]], ar sis sfuglan ku assgʷas ɣ wayyur n tuga d ufulki, ɣin aɣ ar ttmunnt tqqbilin d twjiwin ɣ ku tasga, ar skarn yan wanaw n uɣrum lli mu gan s yism [[idrnan]], aɣrum ad ar t skarn ɣ ugwrn d imik n tisnt d waman, ar t ssnwan ilmma, tmun fllas twja s uḥwac n tmɣarin.

===urar n idrnan===

* ẓuṛ ayt mzil bismi nkcm d d usays allaɛawn
* a mad nufa ɣidi
* a yajddig illan ɣ umalu n luin
* iwa mrḥba a willi d ɣid immaqqarn
* igit aqbil nɣ iga utmazirt
* a rbb'a inrzafn ad darnɣ tmyurm
* ayyur nɣ sin nɣ akkʷ imalass
* ayyur nɣ sin uggar nẓḍaṛ as

==Tafugla n usgdan ==
ar akkʷ itmun ufgan ɣ aytbaha udrar irgazn ula timɣarin afad ad sfuglan s kran tɣawsa ikcmn ɣ usgdan nɣ kra iga afuẓaṛ ɣ darsn, ɣayn a far tmunan ar qqrsn i kra n tfaska mun f ugwal d urarn n usgdan d tiɣri n lquran.

=== urarn n usgdan : ===

* amar iẓṛan afulki d ubuḍlu xljn
* iẓṛ tarwa wili duanin ilwalidayn
* asaras nit fkant tulɣa i rasulu lah
* arba cabab ur iddan f rbbi mami tunit
* nikki buda ndda f sidi rasulu lah
* ar bamt ayistma manik as rad nbḍu
* abda nmun ar nadra nbi muḥmad
* iɣli wayyur ɣlin itran igz umdlu
* iɣli rasulu lah isfawak timizar
* alah dax alah amla tzram alḥbab
* imi ljnt lix atbndaqn imuhmad
* atarumt igan tabjwt rix ad sudduḥ ar timazar an xila rasulu lah.
* awa ulakid awa ula stin uwgdud agisn ilix adax nalḍ rasulu lah.
* uniḥ s yisan umliln ⵒadan ugug sidi uli ulḍazi d sidi rasul ulah.
* amar yuufan atadla lⵒbaq ad amig afus n nqrt iⵒd ugnt imuⵒmad.
* amar yufan aymun tagut nsbaⵒ ayawi admid nzik zik ayamz aḍaras yawi slam i rasulah
* alah .alah ar daⵒ isufu udrar n urafa
* lala fatima d babas amard ḍin iḍli
* arqas inu srbi saydna jbril
* adas tini adax iufu rbbi
* sldḥ i lbriḥ xtidad iyidsi
* rauulu ulah ayid iḍran anmun
* ur idunt ncrk ur idunt nmun atili usanin rbbi d rsuli
* lḥurma id baba tunt alⵒrar atalḍamt sidi rasulu lah
* arba yakabar idan dar nabi yan duua ⵒigi yixf nrasulu lah
* alḥjaj awid ranin aḍaras blḍat slam inbi rasulu lah
* alḥur yat ar iggi nunti nur n tlba nur n igramni
* nusi tarwa nḍli d usawni nsrḍ aman ilajwa ad zalni
* alah.alah amlad ur d lmut
* alah.alah rbi ka ydawmni

==Talɣa n Blɣnja==

Blɣnja tga yat tlɣa lli skarn imaziḍn ḍ lmɣrib afad ad yilli unẓaṛ, ar tḥyaln i yan ukuray lssn as ihdumn n twtmt , cukuntn tmḍarin d imẓyan ɣ tgira asin aman ar t n tfin f ingratsn, ar turarn ilma ar kiḍ lkmn tama n wasif mḍlntin ɣ kra n tasga gis<ref>تيمسورت محند، (تدوين) 1995: أنشودة بلغنجا ، جريدة أدرار ، عدد 22</ref>

==Urar n talɣnja ==

* blɣnja, wa numn s rbbi
* walli iẓḍaṛn ad anɣ d iɣiyt
* s imikk n waman mmimnin
* win wuna ur yad mmimn i.
* blɣnja, wa numn s rbbi
* walli iẓḍaṛn ad aɣ d iɣiyt.
* ut, a ignna, s yan yidil n unẓaṛ !
* wa taɣla tasbaɛayt,
* tnna : bbaɛ tɣli d imula
* tnna : tra iɣri zgzawn a,
* wa taḍla d izimmr mmutnin
* ɣ imula zgzawnin.
* wa titrit, ṛẓm d i waman mmimnin yaḍ fad imula !
* fkat aɣ d akkʷ tagra d inifif !
* ad nagʷm ifṛḍ ad n waman
* ṛẓagn aɣ ur yad mmimn i.

==Aṣṛḍ n uccn==
ṭga yat ɣ tmyurin lli skarn t tmɣarin ɣ ssus akkʷ, tizi lli taln t agṛḍ nsn t s talalayt afad ad ibuɣlu ussgʷas tɣlid tuga itin ibxuyn am "tawka d akuz iɣrdayn.." ɣwid lli cctan tumẓin d taqayin, ar tmunan tt tùɣarin d imẓyan ɣwin aɣaras s kran tqqbilt ar turarn tt ar kiɣn flln t uccn ilma azlnd afad ad tnt ur yani yan.

=== urarn n uṣṛḍ n uccn: ===

* nṣṛḍ awn, a uccn d uɣrda
* nṣṛḍ i tẓikkit ula abaɣuɣ
* nṣṛḍ i buglḍif s iḥaḥan
* ula lawḥac ad aɣ ḍṛanin
* nṣṛḍ i lxir s darnɣ
* amin ! nṣṛḍ i tfunasin urunin.
* ldiyamt aḍaṛ
* a tinbrak ! ur akkʷ nzrib ula nɣawl mani.
* nṣṛḍ i tẓikkit ula abaɣuɣ
* nṣṛḍ i buglḍif s iḥaḥan
* ula lawḥac ad aɣ ḍṛanin
* nṣṛḍ i lxir s darnɣ
* amin ! nṣṛḍ i tfunasin urunin.
* ldiyamt aḍaṛ
* a tinbrak ! ur akkʷ nzrib ula nɣawl mani.
* nṣṛḍ i wuccn d ubaḍuḍ s ayt hmman.
* nṣṛḍ i uɣrda ula tiçikki
* ula lawḥac ad aɣ d ur lkmn
* uccn yan t igan
* yanf aḍaras.
* ad zzriɣ idaliwn n wulli

Arzzu ad, iwiɣ t id f urarn lli tiwnan ɣ ayt baha udrar , s yat tmyadast igan tamatayt da ismunn ingr tlḍiwin d trira, f sawlḍ g ifrdisn nns akkʷ, iwatsn ad tettyakz tumant ad g wudmawn nns s uynna s llan. s uyad, tamyadast tamatayt n tlḍiwin d urarn g urzzu ad lli ɣ sawlɣ f imik n wanawn acku tasga ad n aytbaha udrar ingḍ bahra ḍ tmyurin d tussna ḍayn af stiḍ ad sawlḍ f imik ḍ urarn ad, d ayt baha udrar ar ɣil ad mick n urarn ad yafuḍn awintn imzwura s ddu wakal.

==Tabiblyugrafit==
<references />
[[Taggayt:Ayt Baha]]
[[Taggayt:Sus]]
