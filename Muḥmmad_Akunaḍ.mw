{{Infobox
| abovestyle = background-color: lightgrey;
| headerstyle= background-color: lightgrey;
| subheaderstyle = background-color: lightgrey;
|above = Muḥmmad Akunaḍ 
|subheader2 = ''ⵎⵓⵃⵎⵎⴰⴷ ⴰⴽⵓⵏⴰⴹ  محمد أكوناض'' 
|image1 =  
|caption1 = 
|label2 =  '''Asakud n tlalit'''
|data2 =  1950 
|label3 = '''Adɣar n tlalit'''
|data3 = [[Tiɣirn]], [[Iḥaḥan]], [[Afaylu:Flag of Morocco.svg|18px]] [[Lmɣrib]]
|label4 = '''Tutlayt taymmat'''
|data4 = [[Tutlayin timaziɣin|Tamaziɣt (Taclḥit)]]
|label5 = '''Tutlayin yaḍnin'''
|data5 = [[Tutlayt taɛṛabt|Taɛṛabt]] d [[Tutlayt Tafṛansist|Tfṛansist]]
|label6 = '''Tawuri'''
|data6 = [[Aslmad]], [[Amara]] d [[Anɣmas|Unɣmas]]
|label7 = '''Tismɣurin'''
|data7 = * Tasmɣurt n usinag agldan n tussna tamaziɣt ɣ usuɣl 2006.
* Tasmɣurt n usays akkʷ yufn ɣ usaḍṛaṛ.
}}
'''Muḥmmad Akunaḍ''' (s [[Tifinaɣ|tfinaɣ]]: ''ⵎⵓⵃⵎⵎⴰⴷ ⴰⴽⵓⵏⴰⴹ'') ilul d 1950 ɣ wusun n [[Tiɣirn]] tama n [[Tmanar]] ɣ [[Iḥaḥan]], yat ɣ tqbilin mqqurnin n [[Sus]], tlla gr [[Agadir|Ugadir]] d [[Mugadur]] (Taṣṣuṛt) ɣ tsga n [[Tasga n Sus-Masst|Sus Masst]].<ref name="amazighnews">'''(Tafṛansist)''' [https://www.amazighnews.net/Livres/Mohamed-Akounad.html Mohamed Akounad] ɣ usit [[Amazighnews]].</ref> 

Iga yan ɣ imɣnasn imaziɣn mqqurnin, yusy anzgum n tmaziɣt ɣ mnnaw yigran zɣ zikk, yura mnnaw idlisn s tmaziɣt, iswuri ula ɣ yigr n tɣmsa zɣ usggʷas 1993.<ref name="taɣmsa">'''(Taɛṛabt)''' [http://tirra.net/web/?p=5538 محمد أكوناض و الإعلام السمعي] ɣ usit n [[Tirra,  tazlɣa n imaratn s tmaziɣt]]</ref>

Issɣra [[Tutlayt Taɛṛabt]] ɣ yan usinan ɣ [[Agadir|Ugadir]], iga yan ɣ igmamn urmidn ɣ [[Tamagrawt Tamaynut|tmagrawt Tamaynut]], ayaw n Ugadir.<ref name="EverybodyWiki">'''(Tafṛansist)''' [https://everybodywiki.com/Mohamed_Akounad Mohamed Akounad] ɣ usit [[EverybodyWiki Bios & Wiki]]</ref>

Yumẓ tasmɣurt n [[Asinag Agldan n Tussna Tamaziɣt|Usinag Agldan n Tussna Tamaziɣt]] ɣ usuɣl asggʷas 2006.<ref name="EverybodyWiki" />

==Tamẓiyt d tɣri==
Zun d akkʷ tazzanin ɣ wawtay nns, ikcim ''Muḥmmad Akunaḍ'' s tmzgid n usun zikk, ar gis yaqra [[lqṛan]] aylliɣ t iḥsa sḍist twal mmḍfaṛnin. Iddu ilmma s [[Tmanar]] ismd gis tiɣri nns tamzwarut d imikk ɣ tɣri tasinant.<ref name="amazighnews"/> 

Ɣ usggʷas 1965, immudda ''Muḥmmad Akunaḍ'' zɣ tmazirt nns af ad iḍfṛ tiɣri nns ɣ [[Asinag Anslm n Trudant|Usinag Anslm n Trudant]] nna ittussann ɣ [[Tarudant|Trudant]] akud ann, asinag nna ɣ ssufɣn mnnaw imɣnasn imaziɣn, zun d [[Ḥmad Adɣrni]], [[Ḥasan Id Blqasm]] d wiyyaḍ.<ref name="amazighnews" />
==Muḥmmad Akunaḍ d tɣmsa==
Iggut mad issnn mas iga ''Muḥmmad Akunaḍ'' yan ɣ imaratn imaziɣn mqqurnin, ig ula amskar anamun urmid ɣ mnnawt tmsmunin. Macc idrus mad issnn mas iga ula anɣmas d umsmdya n yan usays imursn ɣ usaḍṛaṛ asgawan n Ugadir zɣ usggʷas 1993.<ref name="taɣmsa"/>

Iḥml bahra uslmad ''Muḥmmad Akunaḍ'' taɣmsa zɣ tmẓiyt nns, ikka tt nn ar issflid i isuyas ɣ usaḍṛaṛ anamur s yils n [[tutlayt tamaziɣt|Tmaziɣt]] d usaḍṛaṛ usgawan n Ugadir, ar issflid i isuyas nna izzray [[Ɛmmi Musa]] d [[Mḥmmd Lɛtmani]] d wiyyaḍ.<ref name="taɣmsa"/>

Alliɣ iga amzraw ɣ tɣiwant n tutlayt ɣ [[Mṛṛakc]], ar idrru nttan yan umzraw zɣ [[Actukn|Wactukn]] ɣ isuyas n isaḍṛaṛn, ar gisn ttmsgdaln f tɣmsa.<ref name="taɣmsa"/>

Ɣ usggʷas 1993, ismun yan igiwr ɣ [[Awrir|Wawrir]] gr uslmad [[Ɛabdullah Bliliḍ]] d [[Ɛabdullah Asfar]], anɣmas d umzday n tdala n [[taclḥit|Tclḥit]] ɣ Usaḍṛaṛ asgawan n Ugadir, msawaln f uskkir n kra n usays adlsan innzgmn s imaynutn n tdlsa tamaziɣt, d usiggl s kra n uslmad mad t izzrayn, isumr uslmad Ɛabdullah Bliliḍ ''Muḥmmad Akunaḍ'', inyalkam ilmma unɣmas amzday d Ukunaḍ, imcacka d dids f usays, ismiqqirt d unmhal n usaḍṛaṛ [[Ḥmad Abunaṣṛ]], idggi t, ig "Tawssna ar afrak" ism izwarn ittusumrn i usays nɣ "Tawssna taɣamt n kuyan", macc amzday isnyif "Tawssna taɣamt n kuyan".<ref name="taɣmsa"/> 

Inty ilmma uzmmem n tsdditin n usays, ar tzzray yat tsddit n 15 tusdidin kraygat imalass, ar gis isawal uslmad ''Muḥmmad Akunaḍ'' f isntal n twssna tamatayt s yat tmaziɣt iɣusn. Alliɣ zrin wattayn n sin isggʷsn ɣ wawtay n usays, d ɣ ḍaṛat n yinaw n udabu ɣ usggʷas 1994 f usskcm n tmaziɣt s tbadutin tiɣmsanin, ittusnfl yism n usays "Tawssna taɣamt n kuyan" ig "Tawssna tamaziɣt", ar izzray kraygat imalass ɣ usaḍṛaṛ asgawan n Ugadir, yili wallas nns ɣ usaḍṛaṛ anamur n tmaziɣt kraygat imalass ɣ yiḍ. Ɣ yimir n unbdu ar ittnfal yism n usays ig "Tamimt n unbdu", ar t nit izzray uslmad ''Muḥmmad Akunaḍ'', ar ilmma ibrray usays inbgiwn, ar didsn ittmsawal f tmntilin n tawssna. Ɣilad ar izzray usays ɣ 25 tusdidin kraygat imalass ɣ usaḍṛaṛ asgawan n Ugadir s yism "Tawssna tamaziɣt".<ref name="taɣmsa"/>

Ɣ usggʷas 1997, yumẓ usays tasmɣurt n usays amaziɣ akkʷ ifulkin ɣ uswir anamur, tasmɣurt nna ɣ drun tugtt n isuyas ɣ isaḍṛaṛn isgawann ula inamurn, aylli yujjan asays ad iddu s dat, yili azrak dar imasayn n usaḍṛaṛ asgawan n Ugadir.<ref name="taɣmsa"/>

''Muḥmmad Akunaḍ'' yugga d s ugdud ula ɣ tbadut n tmaziɣt (tiss tamt) s uzuzzr n yinzan d inumak nnsn ɣ yan usays n usslmd n tmaziɣt nna tzzray massa [[Xadija Aruhal]].

==Tiwuriwin nns==
* [[Fasilya tafalkayt]]
* [[Gar tagʷmat]] 
* [[Umiy n illis n ugllid]] 
* [[Tawargit d imikk]]
* [[Ijjigen n tidi]] 
* [[Timilla ifrsn]] 
* [[Tamurt n ilfawn]]

==Iɣbula==
<references/>

{{Taggayt|Amara|Taskla tamɣribiyt|Imaratn imaziɣn|Taskla tamaziɣt|Imaratn imɣribiyn}}{{Amud/Udm amaziɣ}}
