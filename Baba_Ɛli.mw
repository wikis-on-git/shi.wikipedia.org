{{Film
|assaɣ=Baba Ɛli
|tawlaft=
|Azwl anṣli=Baba Ɛli
|Ufuɣ=2021
|azwl= Tawlaft n usddi n Baba Ɛli
|Tamazirt=[[Afaylu:Flag of Morocco.svg|18px]] [[Lmɣrib]]
|Tutlayt=[[Taclḥit]]
|Asufɣ=[[Muṣṭafa Acawur]]
|Tamssurt n ufars=[[Wardavision]]
|Ismdayn=Zahya Zahiri<br>
Lḥusin Barḍwaz<br>
Ɛabdllaṭif Ɛaṭif<br>
Faṭima Susi<br>
Nura Lwltiti
|Anaw=Asddi
|Asinaryu=[[Ḥmad n Tama]]
}}
Iga '''Baba Ɛli''' (s [[tifinaɣ]]: ⴱⴰⴱⴰ ⵄⵍⵉ,s [[Tutlayt Taɛrabt|taɛrabt]]: علي) yan usddi [[Tutlayt Taclḥit|aclḥi]], ar zzrayn tisddiyin nns ɣ [[Tamaziɣt Tv|tabadut tamaziɣt]] zɣ tuddma n wayyur n uẓum n usggwas n 2021 kra igat ass dffir lfḍuṛ.<ref>'''<small>( ar )</small>''' Agadir24.info - [https://agadir24.info/%D9%85%D8%B3%D9%84%D8%B3%D9%84-%D8%A8%D8%A7%D8%A8%D8%A7-%D8%B9%D9%84%D9%8A-%D8%A3%D9%8A%D9%82%D9%88%D9%86%D8%A9-%D8%A3%D9%85%D8%A7%D8%B2%D9%8A%D8%BA%D9%8A%D8%A9-%D8%AA%D8%AD%D9%82%D9%82-%D9%85/ مسلسل “بابا علي” أيقونة أمازيغية تحقق مشاهدات عالية على قناة تامزيغت]</ref> G yan wusun amsdrar ɣ llan imuɣlitn fulkinin kigan, ɣ tlla kigan n tizzgzwt d waman d ɣ yan uḍwaṛ ɣ Ijukak ɣ tsga n [[Tamnaḍt n Lḥawz|Lḥawz]] dar idrarn n Drn ɣ wul n tmazirt n [[Iclḥiyn]], ibdda umssufɣ [[Muṣṭafa Acawur]] f usddi n Baba Ɛli nna mi iskr [[Ḥmad n Tama|Ḥmad Ntama]] asinaryu yurar gis tilalt tadslant. Asddi ad isman yat trabbut n isgbarn sugrnin n ssinima tamaziɣt n tmnaḍt n iffus zun d [[Zahya Zahiri]], [[Lḥusin Barḍwaz]], [[Ɛabdellaṭif Ɛaṭif|Ɛabdllaṭif Ɛaṭif]], [[Faṭima Susi]], [[Nura Lwltiti]] d wiyyaḍ, aynna t yujjan ad yili yan watig imqqurn ifk as addur dar ugdud. <ref>'''<small>( ar )</small>''' Assabah.ma - [https://assabah.ma/542963.html “بابا علي” يتفوق في “تامزيغت”]</ref>

== Amurs ==
Issidt yan umurs war anaw ɣ umezruy n udrama amslmaziɣ s wuṭṭun imqqurn n inḍfarn ya ɣ ttilifizyun tamaziɣt (tv8) ya ɣ tbadut n Warda Vusion ɣ Youtube. 

Asddi ad, issnkd tanfust ittwassnn kigan n Ɛli Baba ɣ yan walbuḍ akumidi amaziɣ s tɣarast n isura nna tssufɣ Bubkdi zun d «Ḥdiddan » d «Ṛmmana u Brṭal ». Zɣ mad bdant txrsin nns timzwura, iskr usddi ad yan umsgdal (débat) axatar, aynna yujjan kigan n tbadutin n usnɣms ad fllas sawlnt alliɣ fllas tsawl ula tbadut n utilifizyun Al-Ḥurra.

Kigan n mdden nna ur iẓḍarn ad ḍfrn asddi ɣ utilifizyun, ḍfrn-t ɣ Youtube ɣ tbadut n Warda Vision, ar ilkkm wuṭṭun n imannayn ɣ tbadut ad attayn n uzgn n umlyun i wass, tg txrst tamggarut tamzwarut ɣ Tendance n Umerruk ɣ Youtube aynna igan anẓa imqqurn n wis imurs kigan.<ref>[https://sadbendali.blogspot.com/2021/05/tanfust-n-umures-baba-li.html Asddi n Baba Ɛli, tanfust n umurs] ''- yura t Muḥemmed Belarhzali''</ref>

== Azaɣan ==
Mqqar takubbrt nɣ d asmurs n umuslsal ad dar ugdud, llan tugt n inaẓurn nna ur issusm mayad d ar ttinin mas yusi ɣ ammas nns kigan d izggaln d tɣawsiwin lli s ixṣṣa nkkni am isusiyn ad ig zɣ lmfṛuḍ ad tn nzri ɣilad. Ar ttinin mas d zun d laflam lli n VCD, ur illi ḥtta kran usbuɣlu n uswingm dar id bussinaryu n laflam ad n tclḥiyt zɣ ɣ-akud-ann ar ɣassa, da nẓṛṛa mas ur iẓḍaṛ amssufɣ n lfilm amaziɣ aclḥiy ad iffɣ zɣ tannayt ann n tamazirt d iɣyal d umɣar. Nnamaṭya ad ar tnqqa ufilm aclḥiy d ar bdda tḥṣar tamagit taclḥit ɣ tamazirt n taqrmamact d mayad ur igi f ṣṣaliḥ n ufilm aclḥiy sɣ ɣid s lgddam. Ar ttinin ula mas d taɣarast nna s sawaln imumtilin ɣ ammas n ufilm d lixraj ar isxcn lxir ad, ar nttafa mas ur imkn ad izri kran lmachad bla ad tẓin ayt uḍwar d ingr-atsn sul s wawal ixcnn, d ar kullu tnuccugn tafgga nnsn d udm nndn iɣ ran ad sawln. Tamamkt ad n ttmtil ar tajja yat tawlaft ixcnn f ufgan aclḥiy acku kudnna nssfɣ kran lfilm iqqand ad najj ɣ ixfawn nnɣ mas d lfilm rad iɣumu ula i tarwa nnɣ d warrawn nnɣ d mayad ar asn yakka yat twlaft izgglt f iqburn nnsn.<ref>[https://www.tazerwalt.cf/2021/04/baba-li-asddi-n-rmdan-lli-akk-izwarn.html Baba Ɛli, asddi n ṛmḍan lli akk izwarn ɣ uṭṭun n imannayn ɣ tabadut tamaziɣt] - ''Tazerwalt.cf''</ref>

== Aflla n wawal ==
Tawuri ad tga tayafut n kigan n iseggʷasen n uswuri ɣ yigr n ssinima isawaln s [[Tutlayt Taclḥit|taclḥit]] ɣ tmazirt n Sus nna ibdan ɣ 1991 d umssufɣ [[Aḥmad Badduj|Aḥmd Badduj]] s usaru nns «[[Tamɣart n Wurɣ|''Tamɣart n wurɣ'']]» nna d-tssufɣ Warda Vision. Tamggarut ad tssufɣ-d wahli n isura yaḍn s tmaziɣt nna ttwassennin ɣ [[Lmɣrib|Umrruk]] s timmad nns zun d «[[Butfunast|''Bu tfunast'']]», «Mukir »,  «Ḥmmu Unamir »,  «Ran kullu ddunit», «Tiyti n wuḍan», «Ɣassa ddunit azkka lixrt »...atg.

Isura ad, d wiyyaḍ ẓḍarn ad srsn tasila i [[ssinima tamaziɣt]] ɣ temnaḍt n unẓul n Umrruk tɣnu-d yan mnnaw n yitran am igllin n «[[Aḥmad Badduj|Ḥmad Badduj]]»,  «[[Muḥammad Abaɛmran|Muḥemmad Abaɛmran]] »,  «lburka Lḥusayn»,  « Mbardk Elɛṭṭac »,  «Burdwaz »,  «Ɛaṭif »,  « F. Bucan»,... atg.

Isul udrama amaziɣ da ittnala kigan n imukrisn nna ur t-ittajjan ad ibuɣlu uggar.

== Ẓr ula ==

* [[Ssinima tamaziɣt]]
* [[Lfilm amaziɣ]]

== Tiɣbula ==
<references />
[[Taggayt:Ssinima tamaziɣt]]
[[Taggayt:Laflam n tclḥit]]
