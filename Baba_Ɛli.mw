{{Film
|assaɣ=Baba Ɛli
|tawlaft= File:Baba Ɛli.png
|Azwl anṣli=Baba Ɛli
|Ufuɣ=2021
|azwl= Tawlaft n usddi n Baba Ɛli
|Tamazirt=[[Afaylu:Flag of Morocco.svg|18px]] [[Lmɣrib]]
|Tutlayt=[[Taclḥit]]
|Asufɣ=[[Muṣṭafa Acawur]]
|Tamssurt n ufars=[[Wardavision]]
|Ismdayn=Zahya Zahiri<br>
Lḥusin Barḍwaz<br>
Ɛabdllaṭif Ɛaṭif<br>
Faṭima Susi<br>
Nura Lwltiti
|Anaw=Asddi
|Asinaryu=[[Ḥmad n Tama]]
}}[[Afaylu:Baba Ɛli azwl.png|thumb]]
Iga '''Baba Ɛli''' (s [[tifinaɣ]]: ⴱⴰⴱⴰ ⵄⵍⵉ,s [[Tutlayt Taɛrabt|taɛrabt]]: علي) yan usddi ar zzrayn tisddiyin nns ɣ tabadut tamaziɣt z tuddma n wayyur n uẓum n usggwas n 2021 kra igat ass dffir lfḍuṛ.<ref>'''<small>( ar )</small>''' Agadir24.info - [https://agadir24.info/%D9%85%D8%B3%D9%84%D8%B3%D9%84-%D8%A8%D8%A7%D8%A8%D8%A7-%D8%B9%D9%84%D9%8A-%D8%A3%D9%8A%D9%82%D9%88%D9%86%D8%A9-%D8%A3%D9%85%D8%A7%D8%B2%D9%8A%D8%BA%D9%8A%D8%A9-%D8%AA%D8%AD%D9%82%D9%82-%D9%85/ مسلسل “بابا علي” أيقونة أمازيغية تحقق مشاهدات عالية على قناة تامزيغت]</ref> yura tt ssi Ḥmad Ntama d issufɣ-t-id ssi Muṣṭafa Acawur drun gis ɣaydd n inaẓurn mqqurnin zund Zahya Zahiri, Lḥusin Barḍwaz, Ɛabdllaṭif Ɛaṭif, Faṭima Susi, Nura Lwltiti d wiyyaḍ, d ittuyṣwaṛ ɣ ammas n yan uḍwaṛ ɣ Ijukak ɣ tsga n Lḥawz dar idrarn n Drn ɣ wul n tmazirt n Iclḥiyn.

== Amurs ==
Iskr umuslsal ad yat taqqurt bahra imqqurn dar ugdud aclḥiy slawann akk ɣ ammas n ismaln n isnɣmsn inamunn, ɣayad ad-t-id yujjan ad ig asddi nɣd asays lli akk izwarn ɣ uṭṭun n imannayn n wayyur n ṛmḍan ad, yufa usddi y'ad n "Baba Ɛli" zɣ tisddiyin nns lli d izriyn ar ɣassa ad tsmnid afṛṛj ur irwas walli nmyar ɣ kigan d ifilmn ḍarat ɣwad slawann ɣ tɣarast n twuri nns wala ɣ iwrikn nns wala ɣ ṣṣinaryu lli d izzrayn imjṛitn nns.<ref>'''<small>( ar )</small>''' Assabah.ma - [https://assabah.ma/542963.html “بابا علي” يتفوق في “تامزيغت”]</ref>

== Azaɣan ==
Mqqar takubbrt nɣd asmurs n umuslsal ad dar ugdud, llan tugt n inaẓurn nna ur issusm mayad d ar ttinin mas yusi ɣ ammas nns kigan d izggaln d tɣawsiwin lli s ixṣṣa nkkni ka isusiyn ad ig zɣ lmfṛuḍ ad tn nzri ɣilad. Ar nttafa mas, zund laflam lli n vcd, ur illi awd kran usbuɣlu n uswingm dar bussinaryu n laflam ad n tclḥiyt zɣ ɣ-akud-ann ar ɣassa, da nẓṛṛa mas ur iẓḍaṛ amssufɣ n lfilm amaziɣ aclḥiy ad iffɣ zɣ tannayt ann n tamazirt d iɣyal d umɣar. Nnamaṭya y'ad ar tnqqa ufilm aclḥiy d ar bdda tḥṣar tamagit taclḥit ɣ tamazirt n taqrmamact d mayad ur igi f ṣṣaliḥ n ufilm aclḥiy sɣ ɣid lgddam. Ula taɣarast nna s sawaln imumtilin ɣ ammas n ufilm d lixraj ar isxcn lxir ad, da nttafa mas ur imkn ad izri kran lmachad bla ad tẓin ayt uḍwar d ingr-atsn sul s wawal ixcnn, d ar kullu tnuccugn tafgga nnsn d udm nndn iɣ ran ad sawln. Tamamkt ad n ttmtil ar tajja yat tawlaft ixcnn f ufgan aclḥiy acku kudnna nsfɣ kran lfilm iqqand ad najj ɣ ixfawn nnɣ masd lfilm rad iɣumu ula i tarwa nnɣ d warrawn nnɣ d mayad ar asn yakka yat twlaft izgglt f iqburn nnsn.

== Ẓr ula ==

* [[Ssinima tamaziɣt]]
* [[Lfilm amaziɣ]]

== Tiɣbula ==
<references /><nowiki></nowiki>
[[Taggayt:Ssinima tamaziɣt]]
[[Taggayt:Laflam n tclḥit]]
