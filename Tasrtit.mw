{{Sul ɣ tuwwuri}}
Tga '''tsertit''' taɣarast nna s skaren medden ddernin ɣ tegrawin tinaḍin ''(décisions)''. Tasertit tga-tt asemsasa ger medden fad ad afen ad myaddaren ɣ tegrawin, zund tiqbilin, timdinin, neɣ timizar. Ɣ tegrawin meqqurnin, zund timizar neɣ iwenkan (''États''), llan medden ittsalan taɣawsa-ad, midden-ad ar asen-nettini ''imsertiten'', amagut n ''amserti''. Afris ''(adjectif)'' n tsertit iga-t ''asertan/tasertant''. Tazrawt ''(étude)'' n tsertit ɣ tesdawin isem-as tussna tasertant neɣ tasensertit, neɣ daɣ tizrawin tisertanin.

Ɣ tudert takuyasst, irem-ad n "tasertit" isnamk taɣarast s ttyawenbaḍent tmizar, d talli s ttyaweskaren isaḍufen d ilgamen.

Inna umesfelsaf agriki [[Aristot]] mas iga ufgan yan umuder asertan d is bahra mmezdayen itiken ''(éthiques)'' d tsertit.

Ɣ usegg°as n 1651, yura [[Thomas Hobbes]] ''Leviathan'', yan udlis ɣef tsertit. Yura gis mas midden zdeɣnin ɣ tegrawin, ar sennefkan, ɣ tuggt n tikkal, kra ɣ izerfan nnsen s kra n ufrag zeɣ dar tenbaḍt.

Yura [[Nikolo Makiavelli]] mas tasertit tella s izwar fad yan ad iṭṭef adwas, yamẓ gis. Inna mas bla adwas, ur dar amɣar m'ad iskar.

==Tasertit dar imaziɣen==

[[Taggayt:Tasertit]]
[[Taggayt:Tamassant]]
