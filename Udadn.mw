{{Infobox
| abovestyle = background-color: lightgrey;
| headerstyle= background-color: lightgrey;
| subheaderstyle = background-color: lightgrey;
|above = Udadn
|subheader2 = ''ⵓⴷⴰⴷⵏ - أودادن''

|image1 =   [[Afaylu:Abdol'Allah_El_fowa_Oudaden.png|250px|center]]
|caption1 = Tawlaft n Ɛabdllah Udadn zɣ [[Lmɣrib]].

|header1 =Kran lmɛlumat fllasn
|label2 = '''Talallit'''
|data2= 1978
|label3 = '''Adɣar'''
|data3= [[Sus|Tamazirt n Sus]]
|label4= '''Tamazirt'''
|data4= [[Afaylu:Flag of Morocco.svg|18px]] [[Lmɣrib]]
|label5= '''Tutlayt'''
|data5= [[Taclḥit]]
|label6 = '''Anaw'''
|data6= [[Tagrupit]]
|label7 = '''Tarabbut n'''
|data7= [[Amarg|Umarg]]

|header20 =Igmamn
|label21 = '''Isuln gis'''
|data21 = 	Ɛabdllah Al Fuwa </br> Aḥmad Al Fuwa </br> Muḥammad Jmumx </br> Lɛarbi Amhal </br> Xalid Al Fuwa </br> Saɛid Uhdi
|label22 = '''Kkantin gis'''
|data22 = Ɛabdlḥaq Arsmuk </br> Ḥasan Ɛatur </br> Ḥasan Zin </br> Muḥammad Aznkd </br> Saɛid Ouhdi </br> Ɛbdallah Brhic </br> Laḥsn Acawr </br> Ḥasan Ayt Sɛid
}}
'''Udadn''' (s [[Tifinaɣ|tirra n tfinaɣ]]: ''ⵓⴷⴰⴷⵏ'' ,s [[tirra n tɛrabt]]: ''أودادن'' ) tga yat trabbut n umarg tamɣribit itɣnnayn s tutlayt [[Taclḥit|tclḥit]], gan ayt tmazirt n [[Sus]]. Amɣar nnsn iga tt Ɛabdllah Lfuwa.<ref>[https://www.maghress.com/alittihad/117189 Udadn ɣ inmuggarn mqqurnin ɣ umaḍal] - ''Maɣrss 12-10-2010''</ref>

== Assaɣ ==
Udadn ɣ tutlayt [[taclḥit]] iga tt yan wanaw n iẓnkʷaḍ ittddrn ɣ idrarn n waṭlas. Ɣ umzwaru akkʷ id bu trabbut gan as yism n "Iḍjarn", macc lliɣ d skkiwsn d iguyya nnsn jmɛan f mayad sbadln ilmma yism aylliɣ as gan yism ad lli teṭṭaf ɣilad.<ref>Asuɣl zɣ [[:ary:أودادن|Wikipidya darija]]</ref>

== Amzruy ==
Tlul-d trabbut n Udadn ɣ usggʷas n 1978 ɣ ammas n [[Bn Srgaw]], taman [[Agadir|Ugadir]]. Tḥaḍr trabbut ad ɣ kigan d inmuggarn slawan ɣ Lmɣrib ula ḥtta ɣ tmizar n bṛṛa, zund ukan tmizar n Urupa d Mirikan.<ref>[https://www.hespress.com/%d8%a3%d9%88%d8%af%d8%a7%d8%af%d9%86-%d8%a7%d9%84%d8%a3%d9%85%d8%a7%d8%b2%d9%8a%d8%ba%d9%8a%d8%a9-%d8%aa%d8%ad%d9%8a%d9%8a-%d8%ad%d9%81%d9%84%d9%8e%d9%8a%d9%92%d9%86-%d8%a8%d8%a7%d9%84-79801.html Trabbut n Udadn ɣ yan unmuggar ɣ Ḍanmark] - ''Hespress 13 mars 2012''</ref> Ftan ar Malizya fad ad gis skrn umarg nnsn ɣ ammas n [[Anmuggar amaḍlan n uẓawan Raynfurist|Unmuggar amaḍlan n uẓawan Raynfurist]], ddan akkʷ daɣ s tmazirt n [[Ṭanẓanya]] fad ad ḥaḍrn i yan unmuggar iga s yism [[Anmuggar n Suti Za Busara|Suti Za Busara]]. Album nnsn amzwaru iffaɣ-d ɣ usggʷas n 1985, skrn kran kraḍ id mraw, d slkmn amarg d uẓawan aclḥiy d ula ḥtta amaziɣ s umaḍal.<ref>[https://www.libe.ma/Groupe-majeur-de-la-musique-amazighe-Oudaden-en-tournee-en-France_a26345.html « Groupe majeur de la musique amazighe : Oudaden en tournée en France »]  ''Libération'', 2 avril 2012</ref>

== Anaw n umarg ==
{{Imgradn sis itealqn|Imgradn=[[Tagrupit]]}}
Ar ttawin Udadn tufrayt nnsn zɣ umarg abldi aclḥiy amaziɣ. Tg trabbut n Udadn yat zɣ trubba lli akk ittussan ɣ ammas n anaw ad n umarg adt igan d « Tagrupit » nɣ « Tirubba », anaw ad amaynu iḍfar-d ukan « Taẓnẓart ». Anaw ad ar t nttafa bzzaf ɣ timɣriwin d tifugliwin n tmizar n tfriqt tagafayt. Ar nttafa ula aswuri n Banju d Talgiṭaṛt n trisinti, allaln ad s sin-itsn ay d igan igjda n wanaw ad n umarg.<ref>Asuɣl zɣ [[:fr:Oudaden|Wikipidya tafransist]]</ref>

== Igmamn ==
Inazurn li ylan ɣ tarabbut n udadn:

* Ɛabdllah Al Fuwa (Banju)
* Aḥmad Al Fuwa (Tallunt d Tagwalt)
* Muḥammad Jmumx (Tigwalin)
* Lɛarbi Amhal (Tismamayn d Naqus)
* Xalid Al Fuwa (Tallunt)
* Saɛid Uhdi (Talgiṭaṛt)

Kantin ɣ tarabbut n udadn inazurn ad:

* Ɛabdlḥaq Arsmuk (Banju)
* Ḥasan Ɛatur (Talgiṭaṛt)
* Ḥasan Zin (Talgiṭaṛt)
* Muḥammad Aznkd (Talgiṭaṛt)
* Saɛid Uhdi (Talgiṭaṛt)
* Ɛbdallah Brhic (Tallunt)
* Laḥsn Acawr (Tallunt d Naqus)

== Izwal ==
Ṭṭafn Udadn agudi n dyask n umarg, willi akkʷ gisn ittussan gan tn:

* Ḍif llah
* Ci imikk, Fl-iyi imikk
* U man' a'tgit
* Amẓti ad ur tḍṛ

== Tiɣbula ==
{{Commons}}<references />
 
[[Taggayt:Amarg]]
