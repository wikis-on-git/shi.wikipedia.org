{| class="infobox" style="border: 1px solid #a2a9b1; border-spacing: 3px; background-color: #f8f9fa; color: black; margin: 0.5em 0 0.5em 1em; padding: 0.2em; float: right; clear: right; font-size: 85%; line-height: 1.5em; width: 22em;"
| align=center colspan=2 bgcolor=#ddd | <font size=2>'''Bariz'''</font><br /><small>Paris ([[Tutlayt Tafransist|tafransist]])
|-style="border: 1px solid #eee; background: #f9f9f9;
| align=center colspan=2 | [[Afaylu:Paris_-_Eiffelturm_und_Marsfeld2.jpg|250px|center]]<br>
|-
|-style="border: 1px solid #eee; background: #f9f9f9;
| align=center colspan=2 bgcolor=#ddd | '''Ismawn'''
|-style="border: 1px solid #eee; background: #f9f9f9;
| '''Ism afransis'''
| Paris
|-style="border: 1px solid #eee; background: #f9f9f9;
| align=center colspan=2 bgcolor=#ddd | '''Tamssugurt'''
|-style="border: 1px solid #eee; background: #f9f9f9;
| '''Tamazirt'''
| [[Afaylu:Flag_of_France.svg|18px]] [[Fransa]]
|-style="border: 1px solid #eee; background: #f9f9f9;
| '''Tasga'''
| [[Tasga n Tagzirt n Fransa|Tagzirt n Fransa]]
|-style="border: 1px solid #eee; background: #f9f9f9;
| '''Tanbbaḍt'''
| [[Anne Hidalgo]]
|-style="border: 1px solid #eee; background: #f9f9f9;
| '''Inigl asaway'''
| 75001 ar 75020, d 75116
|-style="border: 1px solid #eee; background: #f9f9f9;
| align=center colspan=2 bgcolor=#ddd | '''Taraɣrft'''
|-style="border: 1px solid #eee; background: #f9f9f9;
| '''Asmɣrf'''
| Ayt Bariz
|-style="border: 1px solid #eee; background: #f9f9f9;
| '''Imzdaɣ'''
| 2 187 526 (2017)
|-style="border: 1px solid #eee; background: #f9f9f9;
| '''Tanẓẓi'''
| 20 755 mzdɣ./km<sup>2</sup>
|-style="border: 1px solid #eee; background: #f9f9f9;
| '''Akk imzdaɣ'''
| 10 784 830 (2017)
|-style="border: 1px solid #eee; background: #f9f9f9;
| align=center colspan=2 bgcolor=#ddd | '''Tarakalt'''
|-style="border: 1px solid #eee; background: #f9f9f9;
| '''Amsidg'''
| 48° 51′ 24″ N, 2° 21′ 07″ W
|-style="border: 1px solid #eee; background: #f9f9f9;
| '''Tajumma'''
| 105,40 km<sup>2</sup>
|-style="border: 1px solid #eee; background: #f9f9f9;
| align=center colspan=2 bgcolor=#ddd | '''Asit n lweb'''
|-style="border: 1px solid #eee; background: #f9f9f9;
| https://www.paris.fr/
|}
[[Afaylu:La Défense, 29 November 2014 002.jpg|vignette|[[La Difuns]], ammaz n tdmsa tafransawit g tsgiwin n Bariz.]]
'''Bariz''' (s [[Tutlayt Tafransist|tfransist]] : Paris), ar as ttinin ula '''tmdint n tifawt''', tga tamaẓunt d tamdint lli akkʷ imqqurn ɣ [[Fransa]]. Tɣʷi yat tjumma n 105,40 km<sup>2</sup> d kra n 2.15 id mlyun n middn ad gis izdɣn.<ref>[https://www.insee.fr/fr/statistiques/1893198 Estimation de la population au 1ᵉʳ janvier 2021] - Paris</ref> Iɣ nssiḍn ula tsgiwin nns, rad ilkm wuṭṭun n imzdaɣn n Bariz s 10.7 id mlyun n umzdaɣ. Nttat ad igan tamdint nna mi akkʷ tmqqur tanẓẓi ɣ tmdinin n Tmunt Tawruppit, s kra n 20 755 umzdaɣ i yan ukilumitr amkkuẓ.

Ar izray wasif n [[Asif n Sinn|Sinn]] ɣ tuddurin tiqburin n tmdint n Bariz lli ibṭṭu f sin igzzumn nna ittyussann s Tasga Tafasit d Tasga Taẓlmaḍt. Ssutln as ɣaydd n [[Tagant|taganin]].

Bariz ad igan tuẓẓumt n tdamsa, tsrtit d tdlsa tafransawit. Llan g Bariz kigan n tsnniɣin n tẓuṛi d tuṣkawin timzarayn. Tg daɣ Bariz tuẓẓumt n ustti, tṭṭaf ilmma yat tuṣkiwt tanaddawt ifulkin n umitru.<ref>[https://www.insee.fr/fr/statistiques/2011101?geo=AU2010-001 Dossier complet : Aire urbaine 2010 de Paris]</ref> Tṭṭaf ula sin izagʷzn. Ittubna yadlli umitru ɣ 1900, d tiɣzi nns ar tlkkm uggar n 200 km. 

Tamdint ad dars yat tmamkt igan tagtdlsant, acku 19% n middn lli gis illan uckan d zɣ bṛṛa n Fransa.<ref>[http://www.worldcitiescultureforum.com/cities/paris/data "Paris"] ''www.worldcitiescultureforum.com.''</ref> Ilin gis kigan n id rriṣturan mzarayn s wanawn kullu tn n tiram. Llan g Bariz imukrisn n tmrkit zun d timrkit n waḍu d timrkit n tifawt. 

== Tamallayt ==
Bariz dars kigan mad takka ɣ tsga ad n tmallayt, Aha ṣḍiṣ imdyatn ttyussannin:

* [[Agʷddim n Ifil|''Agʷddim n Ifil'']] ad igan tuṣka lli akkʷ ittyussann g Bariz, ibna t Gustav Ifil ɣ usggʷas n 1889 s 6 300 ṭunn n wuzzal, ad t igan d 18 000 ugzzum n wuzzal d 2,5 id mlyun n iwqafn. S yat tɣzi n 300 id mitru, tkka tt inn ɣ yan uzmz tga tuṣka lli akkʷ iɣzzifn ɣ umaḍal. Uggar n 6 id mlyun n middn ar t tkkan kraygat asggʷas. Llan kraḍ iswirn nna iẓḍaṛ ad tn ikk umlulluy, walli akkʷ iɣzzifn iga t wiss sin ɣ iggi n wakal.
* ''[[Luvr]]'' yat tsnniɣt nna ɣ llan igitn inaẓuṛn iqburn bahra ttyussannin, zun d [[Muna Liza]] d [[Vinus Du Milu]]. Tettyubna yadlli tuṣka fad ad tg tigmmi i igllidn ifransawiyn. Luvr iga tsnniɣt tiss kraḍt lli akkʷ imqqurn g umaḍal, s yat tjumma n 60 000 id mitr amkkuẓ n tdala n ufsar. Nttat ad igan tsnniɣt n tẓuṛi nna d akkʷ tkkan middn s uggar n 5 id mlyun n ufgan lli t id itkkan kraygat asggʷas.
* [[Tasnniɣt n Ursay|''Tasnniɣt n Ursay'']] tkka tt inn tga lagar ɣ mad izrin, mac ɣil-ad tga tsnniɣt n tẓuṛi. Tugt n igitn d twuriwin n tẓuṛi n tsnniɣt n Ursay ttyuskarnt ɣ isggʷasn gr 1848 d 1915. Tg tamynut tama n tsnniɣt n Luvr.
* [[Azrg Azggʷaɣ|''Azrg Azggʷaɣ'']] iga yan ukabaṛi nna ɣ ttilin agudi n ufṛṛj, iṛẓm tiggura nns ɣ 1889 ɣ yat tuddurt ism as Muntmartr, yat tuddurt ɣ Bariz ittyussann s tudrt n yiḍ . Ɣ Uzrg Azggʷaɣ ar ttḥucnt tumɣarin yan wanaw n uḥwac ar as ttinin ''Kankan afransawi.''
* Asuk n ''[[Canzilizi]]'' iga wasuk lli akkʷ ittyussann ɣ tmdint n Bariz, ig yan ɣ iswak lli akkʷ ittyussannin g umaḍal. Llan gis kigan n idɣarn n utci d igadazn. Ɣ ttmi nns ar nttafa [[Lark Du Triyumf]].
* Timzgida tarumit n [[Nutr Ḍam du Bariz]], tga yat tmzgida takatulikt tagutikt imqqurn, lli d ṛẓan g 15 abril 2019. Tlla ɣ tgzirt n La Siti.
* [[Bazilik]] n [[Sakri Kur]] tga yat tmzgida takatulikt iwalan i Sakri Kur.

== Imjṛitn ==

* 1900 – Urarn Ulampikiyn Wis 2 n Unbdu uqɛan imjṛitn nns ɣ Bariz.
* 1924 – Urarn Ulampikiyn Wis 8 n Unbdu uqɛan imjṛitn nns ɣ Bariz.
* 1998 – Akrwas n Umaḍal n tkurt FIFA.
* 2024 – Urarn Ulampikiyn Wis 33 n Unbdu rad uqɛun imjṛitn nns ɣ Bariz.

== Ɣr uggar ==

* [[Amitru n Bariz]]
* [[Fransa]]
* [[Asif n Sinn]]

== Isaɣuln ==
{{Commons izddar|Paris|Bariz}}<references />
{{Amud}}
[[Taggayt:Fransa]]
