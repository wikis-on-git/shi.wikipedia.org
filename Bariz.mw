{| class="infobox" style="border: 1px solid #a2a9b1; border-spacing: 3px; background-color: #f8f9fa; color: black; margin: 0.5em 0 0.5em 1em; padding: 0.2em; float: right; clear: right; font-size: 85%; line-height: 1.5em; width: 22em;"
| align=center colspan=2 bgcolor=#ddd | <font size=2>'''Bariz'''</font><br /><small>Paris ([[Tutlayt Tafransist|tafransist]])
|-style="border: 1px solid #eee; background: #f9f9f9;
| align=center colspan=2 | [[Afaylu:Paris_-_Eiffelturm_und_Marsfeld2.jpg|250px|center]]Tuẓẓumt n Bariz nna ɣ d ittbayyan [[Agʷddin n Ifil]] d [[La Difuns]] g ḍaṛat nns.<br>
|-
|-style="border: 1px solid #eee; background: #f9f9f9;
| align=center colspan=2 bgcolor=#ddd | '''Ismawn'''
|-style="border: 1px solid #eee; background: #f9f9f9;
| '''Ism afransis'''
| Paris
|-style="border: 1px solid #eee; background: #f9f9f9;
| align=center colspan=2 bgcolor=#ddd | '''Tamssugurt'''
|-style="border: 1px solid #eee; background: #f9f9f9;
| '''Tamazirt'''
| [[Afaylu:Flag_of_France.svg|18px]] [[Fransa]]
|-style="border: 1px solid #eee; background: #f9f9f9;
| '''Tasga'''
| [[Tasga n Tagzirt n Fransa|Tagzirt n Fransa]]
|-style="border: 1px solid #eee; background: #f9f9f9;
| '''Tanbbaḍt'''
| [[Anne Hidalgo]]
|-style="border: 1px solid #eee; background: #f9f9f9;
| '''Inigl asaway'''
| 75001 ar 75020, d 75116
|-style="border: 1px solid #eee; background: #f9f9f9;
| align=center colspan=2 bgcolor=#ddd | '''Taraɣrft'''
|-style="border: 1px solid #eee; background: #f9f9f9;
| '''Asmɣrf'''
| Ayt Bariz
|-style="border: 1px solid #eee; background: #f9f9f9;
| '''Imzdaɣn'''
| 2 187 526 (2017)
|-style="border: 1px solid #eee; background: #f9f9f9;
| '''Tanẓẓi'''
| 20 755 mzdɣ./km<sup>2</sup>
|-style="border: 1px solid #eee; background: #f9f9f9;
| '''Akkʷ imzdaɣn'''
| 10 784 830 (2017)
|-style="border: 1px solid #eee; background: #f9f9f9;
| align=center colspan=2 bgcolor=#ddd | '''Tarakalt'''
|-style="border: 1px solid #eee; background: #f9f9f9;
| '''Amsidg'''
| 48° 51′ 24″ N, 2° 21′ 07″ W
|-style="border: 1px solid #eee; background: #f9f9f9;
| '''Tajumma'''
| 105,40 km<sup>2</sup>
|-style="border: 1px solid #eee; background: #f9f9f9;
| align=center colspan=2 bgcolor=#ddd | '''Asit n lweb'''
|-style="border: 1px solid #eee; background: #f9f9f9;
| https://www.paris.fr/
|}
'''Bariz''' (s [[Tutlayt Tafransist|tfransist]] : Paris), ar as ttinin ula '''tmdint n tifawt''', tga tamaẓunt d tamdint lli akkʷ imqqurn ɣ [[Fransa]]. Tɣʷi yat tjumma n 105,40 km<sup>2</sup> d kra n 2.15 id mlyun n middn ad gis izdɣn.<ref>[https://www.insee.fr/fr/statistiques/1893198 Estimation de la population au 1ᵉʳ janvier 2021] - Paris</ref> Iɣ nssiḍn ula tsgiwin nns, rad ilkm wuṭṭun n imzdaɣn n Bariz s 10.7 id mlyun n umzdaɣ. Nttat ad igan tamdint nna mi akkʷ tmqqur tanẓẓi ɣ tmdinin n Tmunt Tawruppit, s kra n 20,755 umzdaɣ i yan ukilumitr amkkuẓ.

Ar izray wasif n [[Asif n Sinn|Sinn]] ɣ tuddurin tiqburin n tmdint n Bariz lli ibṭṭu f sin igzzumn nna ittyussann s Tasga Tafasit d Tasga Taẓlmaḍt. Ssutln as agudi n [[Tagant|taganin]].

Bariz ad igan tuẓẓumt n tdamsa, tsrtit d tdlsa tafransawit. Llant g Bariz kigan n tsnniɣin n tẓuṛi d tuṣkawin timzarayn. Tg daɣ Bariz tuẓẓumt n ustti, tṭṭaf ilmma yat tuṣkiwt tanaddawt ifulkin n umitru.<ref>[https://www.insee.fr/fr/statistiques/2011101?geo=AU2010-001 Dossier complet : Aire urbaine 2010 de Paris]</ref> Tṭṭaf ula sin izagʷzn g ugnsu n tmdint. Ittubna yadlli umitru ɣ 1900, d tiɣzi nns ar tlkkm uggar n 200 km. 

Tamdint ad dars yat tmamkt igan tagtdlsant, acku 19% n middn lli gis illan uckan d zɣ bṛṛa n Fransa.<ref>[http://www.worldcitiescultureforum.com/cities/paris/data "Paris"] ''www.worldcitiescultureforum.com.''</ref> Ilin gis kigan n id rriṣturan ẓlinin s kraygat anaw n tiram. Llan g Bariz imukrisn n tmrkit zun d timrkit n waḍu d timrkit n tifawt. 

== Tamallayt ==
Bariz dars kigan mad takka ɣ tsga ad n tmallayt, ha ṣḍiṣ imdyatn ttyussannin:

* [[Agʷddim n Ifil|''Agʷddim n Ifil'']] ad igan tuṣka lli akkʷ ittyussann g Bariz, ibna t Gustav Ifil ɣ usggʷas n 1889 s 6,300 ṭunn n wuzzal, ad t igan d 18,000 ugzzum n wuzzal d 2,5 id mlyun n iwqafn. S yat tɣzi n 300 id mitru, tkka tt inn ɣ yan uzmz tga tuṣka lli akkʷ iɣzzifn ɣ umaḍal. Uggar n 6 id mlyun n middn ar t tkkan kraygat asggʷas. Llan kraḍ iswirn nna iẓḍaṛ ad tn ikk umlulluy, walli akkʷ iɣzzifn iga t wiss sin ɣ iggi n wakal.
* ''[[Luvr]]'' yat tasnniɣt nna ɣ llan igitn inaẓuṛn iqburn bahra ttyussannin, zun d [[Muna Liza]] d [[Vinus Du Milu]]. Tettyubna yadlli tuṣka fad ad tg tigmmi i igllidn ifransawiyn. Luvr iga tsnniɣt tiss kraḍt lli akkʷ imqqurn g umaḍal, s yat tjumma n 60,000 id mitr amkkuẓ n tdala n ufsar.<ref>The Metropolitan Museum of Art in New York, and the Hermitage Museum in St. Petersburg are larger.</ref> Nttat ad igan tsnniɣt n tẓuṛi nna d akkʷ tkkan middn s uggar n 5 id mlyun n ufgan lli t id itkkan kraygat asggʷas.
* [[Tasnniɣt n Ursay|''Tasnniɣt n Ursay'']] tkka tt inn tga lagar ɣ mad izrin, mac ɣil-ad tga tasnniɣt n tẓuṛi. Tugt n igitn d twuriwin n tẓuṛi n tsnniɣt n Ursay ttyuskarnt ɣ isggʷasn gr 1848 d 1915. Tg tamynut tama n tsnniɣt n Luvr.
* [[Azrg Azggʷaɣ|''Azrg Azggʷaɣ'']] iga yan ukabaṛi nna ɣ ttilin agudi n ufṛṛj, iṛẓm tiggura nns ɣ 1889 ɣ yat tuddurt ism as Muntmartr, yat tuddurt ɣ Bariz ittyussann s tudrt n yiḍ . Ɣ Uzrg Azggʷaɣ ar ttḥucnt tmɣarin yan wanaw n uḥwac ar as ttinin ''Kankan afransawi.''
* Asuk n ''[[Canzilizi]]'' iga asuk lli akkʷ ittyussann ɣ tmdint n Bariz, ig yan ɣ iswak lli akkʷ ttyussanin g umaḍal. Llan gis kigan n idɣarn n wutci d igadazn. Ɣ ttmi nns ar nttafa [[Lark Du Triyumf]].
* Timzgida tarumit n [[Nutr Ḍam du Bariz]], tga yat tmẓẓalut takatulikt tagutikt imqqurn, lli d ṛẓan g 15 abril 2019. Tlla ɣ tgzirt n La Siti.
* [[Bazilik]] n [[Sakri Kur]] tga yat tmẓẓalut takatulikt iwalan i Sakri Kur.

== Imzdaɣn ==
[[Afaylu:Paris Historical Population (1801-2008).png|vignette|303x303px|Uṭṭun n imzdaɣn n Bariz (1800-2080)]]
Ilkm wuṭṭun n imzdaɣn n tmdint n Bariz 2,234,105 n yan g usiḍn n usggʷas n 2009<ref name=":1">[https://web.archive.org/web/20121208125212/http://www.recensement.insee.fr/exportPDF.action?codeZone=75056-COM&idTheme=3 Évolution et structure de la population] - Institut National de la Statistique et des Études Économiques</ref>. Iɣʷli s 2,243,833 usggʷas n 2010. Mac yaggug sul f tmsliwt tamzrayt lli ilkm wuṭṭun n imzdaɣn n tmdint ɣ 1921. Lliɣ ilkm wuṭṭun nnsn uggar n 2.9 id mlyun n yan<ref>[http://cassini.ehess.fr/fr/html/fiche.php?select_resultat=26207/ Uṭṭun n imzdaɣn n Bariz ɣ umzruy] </ref>. Zɣ imwuriyn imqqrann nna d isslkmn i wuguz n wuṭṭun n imzdaɣn n tmdint gan tn wuguz mqqurn n waddud n tawja tabarizit, d tmzwagt n imzdaɣn imqqurn s iglagaln n tmdint ɣ isggʷasn n 1960 d 1970. Ggutnt tmntal n tmzwagt ad, tilli xatrnin zgisnt gan tnt uguz n umussu amguran d tattuyt n watign n lkra g tmdint. Ikka tt inn uguz n wuṭṭun n imzdaɣn n tmdint n Bariz yan ɣ willi akkʷ imqqurn g wanaw nns ngr tmdinin n umaḍal; Ayann af tskr tamssugurt n tmdint tuggaz mqqurnin afad ad tḥafḍ f imzdaɣn n tmaẓunt tafransist, tnjḥ ilmma gis. Ayad ad immal usnmkta n yulyuz 2014 lli imlan yat tattuyt bahra istawhmman n wuṭṭun n imzdaɣn i tikklt tamzwarut zɣ 1954, s 2,144,700 n ufgan.

Bariz tga yat ɣ tmdinin n umaḍal nna ɣ bahra imqqur uckukl n imzdaɣn<ref>[[:ar:باريس#CITEREFMadgeWillmott2006|MadgeWillmott2006]]</ref>. Ar ittini usnmkta n 1999 mas ar ilkkm uckukl n imzdaɣn n tmdint iɣ ur nssiḍn taganin n Pulunya d Fansn 24,448 ufgan/km amkkuẓ. Ur nẓḍaṛ ad nsmzazal wuṭṭun ad abla d kra n tmdinin mqqurnin n [[Asya]], d ula [[Manhatan]] g [[Nyuyurk]]. Amma iɣ nssiḍn taganin, rad ig akud ann uckukl n imzdaɣn 20,169 ufgan/km amkkuẓ.<ref name=":1" /> S mayad da tgga Bariz tiss smmust ɣ tigrawin tifransisn nna ɣ imqqur uckukl ḍaṛat Lu Pri Sant Jirvih, Fansin, Luvalwa-Pirri d Sant Mandi, ad ur nttu mas tgrawin ad kullu tnt llan ɣ ugns n iwtta n tmdint.

Ɣ usiḍn n Bariz n imzdaɣn ɣ usggʷas n 1999, 19.4% n imzdaɣn luln ɣ bṛṛa n Fransa. Zɣ usiḍn ad nit, 4.2% n imzdaɣn n tsga n Bariz taɣrmant kkan tt inn gan imzwagn imaynutn (lli nn izugn gr isggʷasn n 1990-1999), tugt nnsn gan zɣ Asya d Tfriqt. Ddrn kra n 37% n imzwagn lli izdɣn ɣ Fransa ɣ tsga n Bariz.<ref>[https://web.archive.org/web/20190320064708/https://abcnews.go.com/International/story?id=1280843 Paris Riots in Perspective]</ref> Tbda taḍḍanga n uzwag tamaḍlant tamzwarut s Bariz ɣ id simraw n tasut tiss tẓa d mraw s ukccum n ifllaḥn n lalman lli d irwln zɣ tassast n zziraɛa g tmazirt nnsn. Tḍfaṛ t nit taḍḍanga n uzwag yat iggi n tayyaḍ  ar ɣ ass ad n iṭalyaniyn, udayn n uruppa tanammast lli d izugn ɣ uzmz n tasut tiss tẓa d mraw. Zɣ akud ann uckan d daɣ irusiyn ḍaṛt tagrawla n 1917, ula ayt Arminya irwln zɣ imnɣi n Arman lli tskr tmazirt n Iɛutmaniyn.<ref>Hassell 1991، tasna 22.</ref> Amma g uzmz n imnɣi amaḍlan amzwaru, izuyd daɣ uzwag n imzdaɣn n tmizar llanin ddu usdurri, nnig n aya ipuluniyn ɣ uzmz ngr imnɣan s sin. Mn bɛd uckan d iṣbnyuliyn, iṭalyaniyn, ibrtqqizn d imzdaɣn n tfriqt n ugafa ɣ id smmumraw ar id samraw n tasut ad lli izrin, ḍaṛt n maya yat taḍḍanga n uzwag n ugayn n tfriqt n ugafa ḍaṛt tasimant n tmizar nnsn. Amma ɣil ad, tugt n imzwagn gan zɣ Asya d Tfriqt.<ref>[https://web.archive.org/web/20160406000534/http://www.histoire-immigration.fr/index.php?flash=0&lg=fr&nav=14 Amzruy n uzwag g Fransa]</ref>

Tamdint n Bariz tga yat tmdint taɛrrimt; zɣ aylli illan ɣ usiḍn n 2008, tkka tt inn tgmiḍi n imzdaɣn n tmdint nna dar ql mn 35 usggʷas 46%. Tagmiḍi ad tzri lmuɛddal anamur lli igan 41.8%.<ref>[http://www.recensement-2008.insee.fr/tableauxDetailles.action?zoneSearchField=FRANCE+METROPOLITAINE&codeZone=M-METRODOM&idTheme=12&idTableauDetaille=49&niveauDetail=1 Insee - Résultats du recensement de la population de 2008]</ref>

== Assay ==
[[Afaylu:ParisRingRoads A104.svg|vignette|Abrid Awrerri s uwraɣ, abrid A86 s uẓṛwal d ubrid n Franslyan s uzgzaw.]]
Tṭṭaf Bariz iẓḍwan n wassay ibuɣlan kigan, s umdya n ibridn n wuzzal, ibrbridn d izagʷzn. Anmallu n Wassay n Tgzirt n Fransa (ɣ mad izrin: Anmallu n Wassay Abarizi) ad iɣʷin d nttan ad ittklfn s uẓṭṭa n wassay ɣ tsga.<ref>[https://web.archive.org/web/20091217101931/http://www.stif-idf.fr:80/ Syndicat des Transports d'Île-de-France]</ref> Innuṛẓm uẓṭṭa n umitru g Bariz asggʷas n 1900, nttan ad igan wammak n wassay lli akkʷ ittusmrasn ɣ ugʷns n tmdint s kra n 9 id mlyun n umssudu ku ass<ref name=":0">[[:ar:باريس#CITEREFLawrenceGondrand2010|Lawrence & Gondrand 2010]]</ref>. Illa g umtru ad 300 isras (384 n tnqqaḍ n ubddad) d tfggigin ar tlkkm tɣzi nnsnt 214 km, 16 n yizriran gan asn uṭṭunn zɣ 1 ar 14, nnig n aya sin yizriran yaḍnin (3bis d 7bis), d RER ɣd ntta, iga yan uẓṭṭa nna ɣ llan 5 yizriran ifssusn (A, B, C, D, & E) nna ilkkmn s yidɣarn yaggugn f wid zwarnin, yilin gisn 257 n tnqqaḍ n ubddad d tfggigin s yat tɣzi n 587 km.<ref name=":0" /> Ɣmk lli s rad stetmrn 26.5 id mlyar n yuṛu ɣ snat tmrawanin lli d yuckan fad ad ssimɣurn aẓṭṭa n umitru ɣ idɣarn d tmnaḍin lli issutln i Bariz.<ref name=":0" />

Tṭṭaf daɣ Bariz aẓṭṭa n tramway nna ɣ llan 4 yizriran: Ar izddi izriri amzwaru gr [[Sant Dinis]] d [[Nwazi Lu Sk]], wiss sin ar izray zɣ [[La Difuns]] ar [[Isi-Fal Du Sinn]], wiss kraḍ gr [[Bun Du Ɣaliɣlyanu]] d [[Burt Difili]], wis kkuẓ zɣ [[Bundi]] ar [[Ulnay-Su-Bwa]].<ref name=":0" /> Ɣil nit ar ttxdamn ɣ usnflul n sin yizriran yaḍnin.

Llan ɣ Bariz kraḍ izagʷzn igraɣlann: [[Azagʷz n Carl Du Gul]], [[Azagʷz n Bariz Urli]], [[Azagʷz n Lu Burgit]], d ula [[Azagʷz n Bariz Buvi]]. Izagʷzn imqqrann gan tn [[azagʷz n Bariz Urli]] lli illan g iffus n tmdint, d [[Azagʷz n Carl Du Gul|uzagʷz n Carl Du Gul]] lli illan g iẓẓlmḍ agmuḍan n tmdint d nttan ad igan ammas n tmssurt n [[Ir Frans]], ig ula yan ɣ izagʷzn lli akkʷ iɛmṛṛn g umaḍal.<ref name=":0" />

Tṭṭaf Bariz aẓṭṭa n ibrbridn lli akkʷ yufn ɣ Fransa. Ssutln i tmdint kraḍ yibrbridn: abrid awrerri, lli iḍfaṛn azazu n yiɣrman n wattayn n Bariz n tasut tiss tẓa d mraw ḥaqqan, d ubrid A86 lli illan ɣ unmila agʷnsan, d ubrid n Franslyan lli illan ɣ unmila n bṛṛa. Tamdint ad dars yan uẓṭṭa imqqurn n iɣarasn ilkkmn uggar n 2000 km. iẓḍaṛ yan ad ilkm s [[Bruksil]] zɣ Bariz ɣ iggi n wakal ɣ kraḍt tassaɛin, s [[Frankfurt]] ɣ ṣḍiṣt tassaɛin, s [[Barsaluna]] ɣ snat d mraw tassaɛin, s [[Lunḍun]] ɣ snat tassaɛin ɣ talmacint.<ref name=":0" />

Tasga n Bariz tga yat ɣ tsgiwin tifransisn nna bahra issmrasn wassay n waman, ar sis sslkamn ssliɛt. Nɣiy ad nlkm s wasif n [[Asif n Lwar|Lwar]], [[Asif n Rayn|Rayn]], [[Asif n Run|Run]], Myus, d Cildt, d nɣiy ad nlkm s isaffn ad zɣ isldayn izdin d wasif n [[Asif n Sinn|Sinn]]. 

== Imjṛitn ==

* 1900 – Urarn Ulampikiyn Wis 2 n Unbdu uqɛan imjṛitn nns ɣ Bariz.
* 1924 – Urarn Ulampikiyn Wis 8 n Unbdu uqɛan imjṛitn nns ɣ Bariz.
* 1998 – Akrwas n Umaḍal n tkurt FIFA.
* 2024 – Urarn Ulampikiyn Wis 33 n Unbdu rad uqɛun imjṛitn nns ɣ Bariz.

== Ɣr uggar ==

* [[Amitru n Bariz]]
* [[Fransa]]
* [[Asif n Sinn]]

== Tisqqan tigraɣlann ==

=== Timdinin tikniwn d tistmatin ===
Zɣ ass n 9 abril 1956, ur tgi Bariz tamdint takniwt d ḥtta kra n tmdint yaḍn abla d:

* [[Afaylu:Flag of Italy.svg|18x18px]] [[Roma]], Ṭṭalyan, 1956

: -{''Seule Paris est digne de Rome ; seule Rome est digne de Paris.''}- (s tfransist)
: -{''Solo Parigi è degna di Roma; solo Roma è degna di Parigi.''}- (s taṭalyanit)
: « Bariz ka ad illan ɣ uswir n Roma ; d Roma ka adad illan ɣ uswir n Bariz. »<ref>[http://sfcitizen.com/blog/2012/09/26/hey-is-san-francisco-really-the-sister-city-of-france-was-it-before-no-not-at-all-heres-why/ Hey, is San Francisco Really a “Sister City” of Paris, France? No – Was It Before? No, Not At All – Here’s Why]</ref>
== Tiɣbula ==
{{Commons izddar|Paris|Bariz}}-{<references />
}-

{{Amud}}
[[Taggayt:Fransa]]
[[Taggayt:Tamdint mqqurn]]
