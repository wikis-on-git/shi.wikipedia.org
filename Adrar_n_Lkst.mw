[[Afaylu:Panorama Djebel el Kest.jpg|thumb|Adrar n Lkst]]
'''Adrar n Lkst''' nɣ '''Afa n tmzgadiwin''' iga yan udrar illan ɣ tsga n [[Tasga n Sus-Massa|Sus-Massa]], irwas izd nttat ad igan ixf n idrarn n [[Sus]] s yat tiɣzi tlkmd 2357 m<ref>'''<sup>( en )</sup>''' [https://www.climb-tafraout.com/jebel-el-kest.php Jebel El Kest : climb-tafraout.com]</ref>. Adrar ad yuckad ɣ gr idwarn n [[Ammln]] n [[Tafrawt|Tfrawt]] d idwarn n [[Ayt Ṣwab]]. Ittuysan bahra s agayyu n [[Agrzam|ugrzam]] acku iɣ tt tẓrit ɣ azal ɣ tasga n [[Tafrawt|Tfrawt]] ar ak gis itbayyan yan [[Agrzam|ugrzam]] zun d is gis ittuynḥat<ref>'''<sup>( fr )</sup>''' [https://maroc-tourisme-rural.com/produit-touristique/tete-du-lion/ Maroc-tourisme-rural.com : Tete-du-lion]</ref>. Adrar ad dars yan umzruy imqqurn mac idrus mad fllas nnsn ɣ ussan ad.

== Lkst d igizuln ==
Ur imkn ad isawl kra n umara f ugdud n igizuln bla ad ibdr udrar n Lkst lli igan tamazirt nnsn ɣ mad izrin. Ɣid kra n id bumzruy isawln f tamazirt n Igizuln d ma fllas nnan<ref>Les Archives Marocain - Sidi Ahmed Ou Moussa - Guezoula</ref>:

# ''Ibn Saɛid (1214)'' inna masd asif n Sus, asif n Massa d tin Nun, kkan-d kullu idrarn n Lmṭa d umutti nns, win igizuln. Ur iẓḍar ay’g abla idrarn n Waṭlas Mẓẓiyn.
# ''Marrakci (1224)'' isawl-d f tamazirt n Igizuln nna d igan Al Kosta tamaẓunt nns, amma tin Lmṭa tga tt Nul Lmṭa (tasna. 309). Nul lmṭa tga tt tamdint n wasif n Nun lli tn ikkan ɣ-akud-ann iga s yism Tagawst, d Ksabi.
# ''Baydaq'' isawl-d f igizuln n udrar n Lkst nna ɣ nufa Al Kosta nna f isawl Marrakci d nna s nufa att nzdi d xtanna s tirxi. Iga yism n ugzzum anammas n Waṭlas Mẓẓiyn nna ɣ illa afa n tmzgadiwin (izig n Lkst), gr ayt Wactukn ɣ ugafa d ayt Ammln ɣ iffus. Tamdint n “ Lkst “ n Baydaq d “ Al Kosta “ n Mrrakci ẓḍarn ad ilin ɣ tmnaḍin n udrar ad
# ''Leon Afriqi (tasna. 7)'' inna masd Gizula ay’gan tagzzumt tamiridyonit n Sus Al Aqṣa. Gizula iga tt yism n idrarn nna izrayn ɣ tsga y’ad.
# Ɣ tamggarut, arra n ''Hawdigi'' (tasut tis-XVIII) ibdr kra n ismawn nna ɣ nufa wassaɣ n Al Jazuli Al Lakusi nna d iskarn lqqnḍṛt gr imaratn n tasut tis-XVI d ism nns n ɣilad: Adrar n Lkst d Waṭlas Mẓẓiyn anammas.

== Isaɣuln ==
<references />{{Aggur:Tarakalt/Tin imgradn}}
[[Taggayt:Tarakal]]
[[Taggayt:Idrarn n Lmɣrib]]
