{{Databox|en=International Mother Language Day}}
'''Ass agraɣlan n tutlayt taymmat''' (s [[tanglizt]]: International Mother Language Day) iga yat tafugla nna ittilin kraygat asggwas ɣ tmizar kullutn n umaḍal fad ad nftaxr d ad yili afrra s ttanawwuɛ amsnils d adlsan d tutlayin. Iga-d 21 fibrayr ass agraɣlan n tutlayt taymmat, ittuyskar s twalt izwarn s ifassn n tamaddast YUNISKU ɣ 17 nuwanbir n usggwas n 1999, zɣ ɣakudann as ittuyqrrar s yat tɣarast igan tamaddudt s ifassn n tamsmunt tamatut n iɣlann imunn, d ittuyqrrar ad ɛdln yan usggwas agraɣlan n tutlayin ɣ usggwas n 2008.<ref>[http://www.un.org/Docs/journal/asp/ws.asp?m=A/RES/61/266 U.N. General Assembly, Sixty-first Session, Agenda item 114, Resolution adopted by the General Assembly, 61/266. Multilingualism (A/RES/61/266)]  - ittuyẓra ass n 02 dujanbir 2013.</ref><ref>Adlis n [https://web.archive.org/web/20170330152638/https://books.google.com/books?id=iE6ZMS8Q-TAC&pg=PA97 ''Ingles. Cuerpo de Maestros. Temario Para la Preparacion de Oposiciones .e-book,''], tasna tis-97. Adlis ddu lkud nns ISBN 978-84-665-6253-9. - ittuyẓra ass n 30 mars 2017.</ref><ref>Xlibris Corporation - [https://web.archive.org/web/20170324235510/https://books.google.com/books?id=mUGtBAAAQBAJ&pg=PA102 ''Canadian Immigration and South Asian Immigrants'']. Rahim, Abdur (19 Cuntabir 2014) - tasna tis-109 ISBN 978-1-4990-5874-1.</ref>

Sfuglan middn s twalt izwarn s wass agraɣlan n tutlayt taymmat ɣ usggwas n 2000<ref>''www.un.org -'' [https://web.archive.org/web/20190517175429/https://www.un.org/en/events/motherlanguageday/ "International Mother Language Day, 21 February"]. (s tutlayt tanglizt) ittuyẓra ass n 04 yunyu 2018.</ref>, fad ad isnrni d usdus tlwit d tuggta n tutlayin ɣ yakk idggan n umadal d taggaẓt aladɣa tutlayin n tdrsiyin.

== Awttas ==
Ar isfuglu umaḍal s wass amaḍlan i tutlayt taymmat. Iga asfuglu asggʷasan lli tsɣts tamaddast n Uyunisku ɣ ku tasgiwin n umaḍal afad ad awsn ɣ usfrk s umyanaw utlayan d ussnan d uḥṭṭu n ku tutlayin tiymmatin.

Tutlayt taymmat ar srs nsnumk tutlayt lli mmu issfld d ilmd stt ufgan ɣ timẓi nns zzɣ mad ilul, d tutlayt ad ar ttgga yan ugzzum n tmagit tanimant d tnamunt d tussnant.

== Awal f wass ad ==
Asgass n 2008 tgat ONU d asgass amaḍlan n tutlayin, bac ad tini i mdnn ad mmaɣn, ḥbun tutlayin n umaḍal. Tisdawin tikatalanin rant ad awsnt bac ad ssnt tsdawin yaḍnin tafuyt n uḥbbu n tmnawat talsant. Ɣ umaḍal, illa gis gr 4000 d 6000 n tutlayt, da tinin imassan, 50% zgisnt ẓḍaṛnt ad mmtnt g myya n usggas ad yaddun, 96% zgisnt da tnt sawaln 4% n mmdn n umaḍal akkʷ. Uṭṭun n imsawaln ihmma kigan, mac ur bdda iga tamatart n tdusi n tutlayt. Icruḍn lli ittajjan tudrt n tutlayt nbuttln igutn. Imun gis umyawas n tmrsal, taḍulli n tutlayt ɣ ubaraz admsan n tmazirt d usxdm n imassn n umyawaḍ imatuyn d usḥussu n imsawln s tkdit i tutlayt nnsn d watig lli darsn illan zun d akbab (tamatart) n tmagit nnsn d zund imzzarun imzwarutn. Amzraw nna dar anzgum n tutlayin da yakka atig i mddn, ur da issutr ad yilin g ddu. Da yakka atig i tmanawt, acku iga adrfi issn maf tadrfi tsnamk ad ur ttut ma nga. Da yakka atig i tussna, acku da t-tgga adrfi d ufgan uggar. Amzraw lli dar anzgum n tutlayin da iẓrra tayafut n tɣawsiswin, issn s tyafut n wawal d tutlayin, issn s watig n tmnawt talsant d tin tusna.<ref>''(s tclḥit)'' [https://www.ub.edu/xdl/dinlin/quefem/docs/decaleg_amz.pdf Awal f wass agraɣlan n tutlayt taymmat] - PDF</ref>

== Tiwlafin ==
<gallery>
File:International Mother Language Day Celebration.PNG
File:২১ ফেব্রুয়ারি ২০১৮ সালে শহিদ মিনার.jpg
File:International Mother Language Day in CIS-A2K TTT 2017.jpg
File:Visitors at BHESA's Ekushey February 2015.jpg
File:Mother Tongue Day, Islamabad.JPG
</gallery>

== Tiɣbula ==
<references />
