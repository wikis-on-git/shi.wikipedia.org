{| style="width: 22em; border: 1px solid #a2a9b1; border-spacing: 3px; background-color: #f8f9fa; color: black; margin: 0.5em 0 0.5em 1em; padding: 0.2em; float: right; clear: right; font-size: 80%; line-height: 1.5em;"
|-style="border: 1px solid #eee; background: #f9f9f9;
|align=center colspan=2|<big>'''Wikipidya'''</big><br>''Wikipedia''
|-style="border: 1px solid #eee; background: #f9f9f9;
|slign=center colspan=2|
[[Afaylu:Wikipedia-logo-v2.svg|Tamatart nɣ alugu n Wikipidya|thumb|none]]
|-style="border: 1px solid #eee; background: #f9f9f9;
|'''Azday:||[https://www.wikipedia.org/ wikipedia.org]
|-style="border: 1px solid #eee; background: #f9f9f9;
|'''Tanfalit:|| Tasanayt tilellit
|-style="border: 1px solid #eee; background: #f9f9f9;
|'''Anaw n usit:|| Tasanayt tamuṭṭunt
|-style="border: 1px solid #eee; background: #f9f9f9;
|'''Tutlayt:||  316 (yanayr 2021)
|-style="border: 1px solid #eee; background: #f9f9f9;
|'''Azmmem: || Fabur d iɣ trit
|-style="border: 1px solid #eee; background: #f9f9f9;
|'''Bab: || [[Timrslt n Wikimidya]]
|-style="border: 1px solid #eee; background: #f9f9f9;
|'''Iskr tt: || Jimmi Walis d Larri Sangr
|-style="border: 1px solid #eee; background: #f9f9f9;
|'''Ibda ɣ: || 15 yanayr 2001
|-style="border: 1px solid #eee; background: #9f999;
|align=center colspan=2|'''Mɛlumat yaḍni<br>
|-style="border: 1px solid #eee; background: #f9f9f9;
|'''Asɣnzi: || [[Afaylu:OOjs UI icon close-ltr-destructive.svg|13px|alt={{{1|Non}}}|link=]] Uhu
|-style="border: 1px solid #eee; background: #f9f9f9;
|'''Asussn: || [[Afaylu:OOjs UI icon close-ltr-destructive.svg|13px|alt={{{1|Non}}}|link=]] Uhu
|-style="border: 1px solid #eee; background: #f9f9f9;
|}
Tga '''Wikipidya''' yat tsanayt nɣ d asamu amuṭṭun igan ilelli nɣ aḥuṛṛi illan s ɣaydd n [[Tutlayt|tutlayin]], tettuyskar d tettuyɛdal fad ad tg yat twuri n umyawas innurẓmn i kraygat yan, xdmn gis agudi n imaratn nna gis ittaran bla ad gis rbḥn nɣ ad gis amẓn [[Aqqariḍ|tiɣrad]]<ref>[https://www.thespec.com/news/hamilton-region/2011/10/04/wikipedia-makes-a-house-call-to-mac.html Wikipedia Makes A House Call To Mac"] -  Mark McNeil</ref>, s uwttas ad tg [[tussna]] yat tɣawsa igan fabuṛ ur iqqan ad dars yili atig d kraygat yan dars azrf ad iɣr d ad yaqqra ɣayli ittiri<ref>[https://www.theatlantic.com/magazine/archive/2006/09/the-hive/305118/ Can thousands of Wikipedians be wrong? How an attempt to build an online encyclopedia touched off history’s biggest experiment in collaborative knowledge] - MARSHALL POE</ref>. Tga Wikipidya yan zɣ iɣbula n lmɛlumat nna akk imqqurn d nna akk ittuyssan ɣ umaḍal ɣ ammas n wantirnit, d nttat yat zɣ smuss d mraw isitn lli d ttkkan middn bzaf s tṣnif lli tskr [[Aliska]] ɣ wayyur n yunyu 2020<ref>[https://www.comscore.com/Insights/Press-Releases/2012/9/comScore-Media-Metrix-Ranks-Top-50-US-Web-Properties-for-August-201?cs_edgescape_cc=US Comscore Media Metrix Ranks Top 50 U.S. Web Properties for August 2012] - RESTON, VA, Cuntanbir 12, 2012</ref>. Ar takka tsanayt ad yan lmuḥtawa igan fabuṛ d bla n id lichar. Tumẓ tt [[timrslt n Wikimidya|tmrslt n Wikimidya]] d nttat ad sis ittklfn, tga tmrslt ad yat tmaddast ur igi awttas nns [[Aqqariḍ|iqariḍn]], ar t ttmwaln middn ɣar s tiwisi d tabarruɛat<ref>[https://www.washingtonpost.com/news/the-intersect/wp/2015/12/02/wikipedia-has-a-ton-of-money-so-why-is-it-begging-you-to-donate-yours/ Wikipedia has a ton of money. So why is it begging you to donate yours?] - Caitlin Dewey</ref>. 

Ibda usit ad n Wikipidya ɣ 15 yanayr 2001 s ifassn n [[Jimi Wilz]] d [[Lari Sanjr]], d Sanjr ad as ifkan yism ad, ism ad n Wikipidya ibḍa f snat tguriwin, Wiki s unamk n Bzrba zɛma da gis ttafat lmɛluma dɣya, d Pidya lli d ikkan tguri n Encyclopedia. Lliɣ bḥra tbda tkka-tt-inn ɣar s tutlayt [[Tutlayt Tanglizt|tanglizt]], mac dɣya sliɣ d gis baynt tutlayin yaḍni lli tn ikkan xtalfn cwiya ɣ lmuḥrawa lli tn gis kkant ula tɣarast n tirra nnsnt. Ɣil ad llan uggar n 300 id wikipidya, tin tanglizt ad akk gisn imqqurn d tṭṭaf uggar n 5 id mlyun n imgradn. Ɣ kulci wikipidyat, llan kra n 40 id mlyun n imgradn s 300 tutlayt. Ɣ fibrayr 2014 tettuyẓra wikipidya kra n 18 id mlyar n twal d kra n 500 id mlyun n lvizitat kraygat wayyur. 

Ɣ mars 2017 wikipidya tṭṭf uggar n 40 id mlyun n imgradn ifulkim zɛma mqqurn d ittyuran s yat tɣarast ifulkin. Ɣ 2015 tbdr tasɣunt n Natcr yat rrivyu ar gis tqaran 42 imgradn n tmassant zɣ yat tasanayt tga s yism [[Briṭanika]] nttat d Wikipidya, tufa masd ddiqqa n imgradn n Wikipidya taẓ i tin Briṭanika. Tasɣunt n Mkazin ula nttat tnna masd tasrtit n Wikipidya da tajjan kraygat yan ad gis yara mayad ad isɣlin atig n Wikipidya aylliɣ tga xkad lli tga ɣilad tuf akk tasanayin yaḍni lli ganin s iqariḍn 

== Amzruy ==
Ibda usnfar ad n Wikipidya s [https://en.wikipedia.org/ Wikipidya tanglizt] ɣ 15 yanayr n usggwas n 2001, tḍfart [https://fr.wikipedia.org/ Wikipidya tafransist]. Dɣya sliɣd daɣ baynt tutlayin yaḍni ɣ ammas n usit ad. Tlkmd Wikipidya tanglizt s mlyun imgradn ɣ 1 mars 2006. Ɣ 20 cutanbir tlkmd wikipidya s mlyun imgradn ɣ uggar n 100 n tutlayin. d ar bdda tɣumu Wikipidya tanglizt talli akk izwarn ɣ lɛadad n imgradn s 2 id mlyun ɣakudann gis 700 id walf n imgradn s 190 n tutlayin, gisn wid mẓẓiyn, ilin gisn ula wid mqqurn.

Ɣ iyyirn zwarnin n usggwas n 2006. Wikipidya gis 174 n nnusax nna ɣ llant uggar 100 imgradn. 51 gisnt uggar n 10 id waln n imgradn, d sa d mraw gisnt uggar n 50 id walf n imgradn. Ama tutlayin mqqurnin zun d Wikipidya tanglizt, tanfransist, talmanit, tapulunit, tajappunit, tahulandit, tabrtqqizt, taswidit, taṣbnyulit, tarusit d tafilnanditgisnt uggar n 100 id walf n imgradn kraygat yat gisnt.

Ama iɣ nra ad nsawl f tutlayin timaziɣin, tbda [https://kab.wikipedia.org/ Wikipidya taqbaylit] ɣ 14 abril n usggwas n 2007<ref>Zɣ ɣaylli ittyuran ɣ tasna n Inkubator nns Wp/kab</ref>. Ɣ 12 mars 2015 gis 2387 n imgradn d 4939 n willi gis itxdamn nɣ xdmn yad gis waxxa ɣir yat twal. Ama tutlayin timaziɣin yaḍna llan ka sul ɣ Inkubatur.  

<gallery class="center" caption="Taṭawwur n tamatart n Wikipidya">
File:Wiki logo Nupedia.jpg|Zɣ lliɣ tbda – tigira n 2001
File:Wiki logo The Cunctator.png|6 dujanbir 2001 – 2003
File:Wikipedia-logo-en.png|13 uktubr 2003 – 13 may 2010
File:Wikipedia-logo-v2.svg|Tamatart n ɣilad
</gallery>
[[Afaylu:Nupedia logo and wordmark.png|thumb|Wikipidya ikka-tt-inn iga yan usnfar n tgrumsna yaḍn qqarn as Nupidya]]

=== Nupidya ===
Ɣ umzwaru, Wikipidya iga ansmad i usnfar Nupidya. Wad iggʷran iga yan usnfar n tgrumsna igan fabur ɣ ifili illan s [[Tutlayt Tanglizt|tnglizit]], imgradn nns da tn ttaran imuzayn. Nupidya ittusnflul ɣ 9 maṛṣ 2000 ddu tilit n Bumis, yan waggur wantirnit.

== Tiɣbula ==
<references />{{Aggur:Tasenselkimt/Tazdart}}
