{{Databox}}Iga '''Ɛli Cuhad''' (ilul ɣ 1965 ɣ Isaffn, tama n idrarn n [[Aṭlas Mẓẓin|watlas mẓẓiyn]]) amara, amdyaz d anaẓuṛ [[Iclḥiyn|aclḥi]] [[Lmɣrib|amɣribi]].

== Tudrt nns ==
Ɛli Cuhad, agʷrram llid yiwi uɣdjaj d unzgum s umarg, ilul ɣ Ibrkak (Isaffn, adrar n [[Aṭlas Mẓẓin|Watlas mẓẓiyn]]) ɣ usggʷas n 1957. Ibrkak ttyawssann mas gan ayt umarg, tiɣbula ddrnin n tiyyat d turarin d tguriwin idran ɣ umarg d tayri n umarg. Ɣinn aɣ iga umarg zun d imnɣi, yan is ikcmn zun d iɣ ikcm s imnɣi, ur ad laḥ ma ɣ d ittwat. Ɣinn nit aɣ d ittut Mulay Ɛli, acku inkr ar issflid i turarin ttirir mas, babas, aytmas, istmas, d ayt uqbil nns akkʷ. Mkan af tin ur smyarn isgiwar n tinml, ifl tn, nɣ d ur t umin, sul imẓẓiy, yakʷi s usays ar ittlmad mamnk s ikkit, zun d imzwura nns, awal. Ɣmkan af zwar iga anḍḍam n usays urta iɣli d lɣrb awin t iwaliwn "ittmuddun" s tanana n idinann.

Ɣ usggwas n 1976, ngr ijiwjiwn ittɣliɣiln gr iɛzriyn n tmazirt, a ɣ inmaggar imddukal yaḍn zun d Damu, skrn tarabbut n Izmaz. Izmaz ad isat ar ittlmad tiɣarasin yaḍn ibdan d [[Aḥwac|uḥwac]], n umarg. Mac, mkli nit ira ism nns ad tn yini, ur kkin yat, ibdu yidsn Mulay Ɛli, acku [[aḥwac]] lliɣ issum akʷfay n umarg, ur tin yuji ɣ tiyyat yaḍn. Mkan af inmaggar ayt dars illan ɣ [[Tigmmi Tumlilt|tgmmi tumlilt]] ɣ iga gʷmas Ɛbdlkbir, agʷrram Salut, Mulay Brahim, Ɛziz (Lli immutn tigariwin ad) d wiyyaḍ, skrn tarabbut n [[Arcac]] ɣ usggwas n 1979/1980.

Tarbbut ad lli ittagmn ɣ tiɣbula ur ittiɣarn n [[Aḥwac|uḥwac]] tẓḍaṛ ad tskr idis nns gr trubba yaḍn, zɣ mad ttyawskar ad tsfaɣ asggʷas ar wayyaḍ tasfift s tayyaḍ, ilin dars ɣilad uggar n mrawt tsfifin n umarg.

Mqqar illa d trabbut n [[Arcac]], ar sul d isuffuɣ Mulay Ɛli tisfifin ɣas nttan (zun d illi ɣ yurar tayri ikkitn zun d amariq), tisfifin lliɣ ittirir timdyazin nns, nɣ tin imdyazn iqburn zun d Sidi Hmu, Anccad. Mkli daɣ iskr yat tasfift nttan d umarir [[Ɛmmuri Mbark|Ɛmmouri Mbark]].

Mulay Ɛli ar ittirir anzgum llid jun ur yunfn aɣaras nns "''a gix i lhm asnfu imyar aɣ d ittats ; a kullu iɣrasn da tkkan nmdi yasn"'' , tayri d umutti iqjrn n tamtti lliɣ iddr, s tguri yaḍn, tudrt igan zun d ajlabiy mu ḥawln waman, ur rurn asmmiḍ, ur rurn tiṭṭ.<ref>Azawan.com - ''Ɛli Cuhad d Izmaz'' [https://web.archive.org/web/20120310151128/http://www.azawan.com/ <nowiki>[Ɣr ɣ wantirnit]</nowiki>] - ittuẓṛa ass n 10 mars 2012</ref>

== Amarg ==
Itinspira yadlli Ɛli Cuhad s tmdyazt taclḥit taqburt, ilmma yura kigan n iwaliwn n umarg d tmdyazin i trabbut nns Arcac nɣ i ugayyu nns:<ref>[https://aujourdhui.ma/culture/musique/la-programmation-off-de-timitar ''" La programmation Off de Timitar "''] - Aujourd'hui le Maroc </ref>

* ''Igudar n Sus''
* ''Awinu Tflt iyi d'' 
* ''Yan Dar Zhr'' 
* ''Ɛaql Awinu Ma tskrt''

== Tiɣbula ==
<references />
