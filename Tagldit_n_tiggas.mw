{{Gar amla}}
'''Tagldit n tiggas'''

Tga '''Tagldit n tiggas''' yan idlisn imaynutn lid iffuɣn ɣ asğas 2009 d lli tyuranin s tutlayt taclḥit. Adlis ad lli yura [[Muḥmmad Usus]] yan ɣ imaran imaziɣ n suss. Tg tawckint ns tamzwarut n tmdyazin lli yura gr isggasn ngr asğwas n 1994 d 2009, igas assaɣ '''tagldit n tiggas'''. Adlis ad illa gis 103 n tasna d 21 n tamdyazt. 

==Azmz n tirra s talatinit d tifinaɣ==
tyuran Iṭṛiṣn n timdyazin ad s iskkiln n [[Anaswir amaziɣ alatini|talatinit]] d win [[tifinaɣ]]. ttam (8) timdyazin tyurant s uskkil alatini. smmust (5) n tmdyazin yuratnt umara [[Muḥmmad u Suss|Muḥmmad u Sus]] ɣ ighrm n [[tigmmi tumlilt]], 8 ɣ u [[Agadir]], yat tmdyazt gh ihahan, d yat ɣ mirlft, 6 urd iga mani.

==Timdyazin ɣ u-marg n trubba== 
Kra ɣ timdyazin ad ttirirnt tnt yyad kra n trubba n uZawan zund masinissa d [[Amawas|Umawas]], d tiyyaD rad d ffghnt gh album n 3mmuri

==Tamdyazin n-udllis==
*Agllid n tiggas
*Azṭṭâ s umṭṭâ
*Tiflillisin isḍarn izlan
*Aɣrrabu n tafukt
*Talli izdaɣn tagurri
*Asmmawd n twwurgiwin
*Tayrrist n twngimt
*Aslal n tiṭṭ nm
*Mas n tifawwt
*Ilmawn n uẓngig
*Tamda n tudrt
*Timizar n iɣnan
*Asagur n ufgan
*Tɣri lalla ijja
*Aglagal
*Umiy d umiy n ayt nkkwni
*Iḍ d kiyyi
*Zik ad
*Aɣmis nk
*Taffiwin n wawal
*Kra n imckukuḍn

==Agzzum ==
===Iḍ d kiyyi===
:iḍ ... ar issusus
:tirgin ...
:d itran insan ...
:yumZ abrid
:ar issufus
:aggu n ussan ...
:kiyyi ... ar twargat !!! ...
:tgit amnay ilsan
:afawwu n tagat !
:d uZTTa ysasan
:ar tgnnut
:imula n ismawn ...
:ar tknnut
:i tiffilla n udmawn
:ar twargat?!
:ig ikhf nk isllawn ...
:timqqa ... imTTawn !
:takka n ifrawn

==Assagğu d Azali==
Tiflewt n assagğu : M. Mallal
Azali: Aziza Nafia

==Iɣbula==
* https://web.archive.org/web/20181109171848/http://art-amazigh.discutforum.com/
* souss.com
==Izdayn n berra==

[[Taggayt:ⵉⴷⵍⵉⵙⵏ ⵙ ⵜⵎⴰⵣⵉⵖⵜ]]
