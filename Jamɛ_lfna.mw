{{Adɣar
|assaɣ = Abaraz n Jamɛ lfna '''<small><small><small>(zgh)</small></small></small>''' <br>ⴰⴱⴰⵔⴰⵣ ⵏ ⵊⴰⵎⵄ ⵍⴼⵏⴰ '''<small><small><small>(zgh)</small></small></small>''' <br> ساحة جامع الفنا '''<small><small><small>(ar)</small></small></small>''' <br>Place Jemaa el-Fna '''<small><small><small>(fr)</small></small></small>'''<br>Jemaa el-Fnaa '''<small><small><small>(en)</small></small></small>'''
|tawlaft = Afaylu:Djama Elfna square Marrakech (2845001277).jpg
|azwl = Tawlaft n Jamɛ lfna s azal
|tamazirt = [[Afaylu:Flag of Morocco.svg|18px]] [[Lmɣrib]]
|tiɣrmt = Tamdint n [[Mrrakc]]
|ismmzdayn = [[File:Noun Project coordinates icon 978891.svg|20px]]    31° 37′ 33″ s [[Iẓẓlmḍ|ugafay]], 7° 59′ 21″ s [[Tagut|tagut]]
|tasga = [[Tasga n Mrrakc-Asfi]]
|takaṛḍa =<mapframe Format=frameless Align=center text="[[Mrrakc]]" width=300 height=250 zoom=13 latitude=31.617 longitude=-7.9891 />
|ittyawssan s = [[Tamallayt]]
|assmɣr = [[File:UNESCO logo.svg|80px]] <br>[[MMMSMD| M  M  M  S  M  D]] 
}}

'''Jamɛ Lfna''' nɣ s wassaɣ ns iɣzzifn '''Asarag n Jamɛ Lfna''' nɣ '''Abaraz n Jamɛ Lfna''' (s [[Tutlayt Taɛṛabt|Taɛrabt]] : -{ساحة جامع الفنا}-, s [[Tutlayt Tafransist|Tfransist]] : -{Place Jemaa el-Fna}-, s [[Tutlayt Tanglizt|Tanglizt]] : -{Jemaa el-Fnaa}- ) iga yan udɣar bahra ittyawssan g tɣrmt n [[Mrrakc]], ittyawssan Jamɛ lfna g ugnsu n [[Lmɣrib]] ula g brra ns. Iga ubaraz n Jamɛ lfna ul n tɣrmt n Mrrakc, ig ula anmuggar n [[Tiɣrmt|tɣrmt]] taqqdimt d Lqqṣbt d [[Lmllaḥ]], ig daɣ anmuggar n [[Afgan|middn]] sg kullu [[Timizar n Umaḍal|timizar]] n [[Amaḍal|umaḍal]], ar sis d ttackan bac ad fjjijn kksn kra f ul nnsn, ar gis ẓṛṛan [[Aɛisawi|iɛisawin]], ar gis ssflidn i [[Tallast|tallasin]] tiqqbuṛin <ref>https://en.wikipedia.org/wiki/Jemaa_el-Fnaa</ref>.

[[Amarg|Aẓawan]] illa bdda g Jamɛ lfna zund ukan ntta zund tallast taqqbuṛt d [[Timssḍṣit|timssḍṣitin]] timrrakciyyin, iga Jamɛ lfna yan uḍɣar ismunen tugt n wanawn n [[Taẓuṛi|tẓuṛi]] d [[Amarg|uẓawan]] amɣribi mayad a iwddjan [[Tamaddast n timtta imunn i usgmi, tamassant d tadlsa|MMMSMD]] ad tskr sg Jamɛ lfna yan uḍɣar amaḍlan anfgan <ref>https://ar.wikipedia.org/wiki/%D8%B3%D8%A7%D8%AD%D8%A9_%D8%AC%D8%A7%D9%85%D8%B9_%D8%A7%D9%84%D9%81%D9%86%D8%A7</ref>.

== Amzruy n ubaraz ==
Abaraz n Jamɛ Lfna ila iẓuṛan imqquṛn g [[Amzruy|umzruy]] n Lmɣrib, acku abaraz ad ttrsn iwttasn ns sg ma ttrsn iwttas n tɣrmt n Mrrakc g uzmz n [[Imrabṭn|imṛabṭn]] g usggas n 1070-1071 [[Ḍaṛt Tlalit|Dat Tlalit]]. Ittyabna ubaraz n Jamɛ Lfna g tizwiri bac a ig [[agdz]] ad gis zznzan middn ar sgis ssaɣn, macc ḍaṛt lbni n timzgida n Lktbiyya s [[tusut]], abaraz n Jamɛ Lfna issnti ar ittgga yan udɣar istawhmman, acku igllidn urrin ar gis skarn yan usfsr nɣ yan unmuggar n tɣrmt n [[Mrrakc]], anmuggar n middn d tasrdist<ref>https://tal.ircam.ma/dglai/lexieam.php</ref>; akud nna ira ukllid a iffɣ s kra n imnɣi nɣ ig d yaɣɣul ar iskar anmuggar g ubaraz n Jamɛ Lfna <ref><nowiki>https://en.wikipedia.org/wiki/Jemaa_el-Fnaa</nowiki></ref>.

[[Afaylu:Jemaa el Fna crop 2 - lossy-page1-4961px-ETH-BIB-Gesamtansicht von Marrakesch aus 400 m Flughöhe von Süden gesehen, in der Mitte der grosse Marktplatz-Tschadseeflug 1930-31-LBS MH02-08-02.jpg|thumb|center| Tawlaft sg [[ignwan]] n ubaraz n '''Jamɛ lfna''' g usggas n 1930-1931; igudar [[Unziɣ|unziɣn]]<ref>https://tal.ircam.ma/dglai/lexieam.php</ref> illan g wammas n tawlaft gan win [[timzgida]] [[Isɛdiyn|tasɛdit]] ifkan i ubaraz ad assaɣ ns.]]

==Abaraz : ==
iga ubaraz n ''Jamɛ Lfna'' Ul n tamdint n [[Mrrakc]], acku ar sis d ttackan kigan n [[Tamallayt|imallayn]] n [[Amaḍal|umaḍal]], d acku ttyawssan g umaḍal akkʷ. Ar sis d ttackan middn bac ad iẓaṛn tugt n wanawn n [[taẓuṛi]] da gis illan, zund ukan : Ayt umarg, inḍḍamn, tinqqacin, ihyyaḍn ...
[[Afaylu:Marrakech banner.jpg|800px|center|Jamɛ lfna (Ul n Mrrakc) s Azal]]

==Tasnaẓɣṛt : ==
illan ma ittinin mas assaɣ ad n ''Jamɛ lfna'' iwsit ubaraz ad acku illa g iggi n ucbaṛ n uẓṛu (Qṣaṛ lḥjr) [[Imrabṭn|amṛabṭi]], acbaṛ ad ufan iwtta ns g ddaw n [[Timzgida|tmzgida]] n [[Timzgida n taktbit|tktbit]] (Lkutubiyya).

Taguri ad n ''Lfna'' dars ula anamk n ''uxlaw d tamttant'' sg ([[Tutlayt Taɛṛabt|tasrɣint]] : الفناء), acku kigan n inagan ar ttinin mas ''Jamɛ lfna'' gis yat [[Timzgida|tmzgida]] ixlan g wammas g mayd izrin.

G udlis n ''[[Tarix Ssudan]]'' (s [[Tutlayin timaziɣin|tmaziɣt]] : [[Amzruy]] n [[Ssudan]]), isawl umarra ns [[Ɛbdrrḥman bn Ɛbdllah ssaɛdi ttambukti]] (1596-1655 [[Ḍaṛt Tlalit|Ḍ.T]]) f [[Ṭṭaɛun]] da illan g [[Mrrakc]] g uzmz n [[Agllid|ugllid]] [[Manṣuṛ ddahbi]], inna gis: 
<blockquote><center>وقد أدركت أن الأمير السلطان مولاي أحمد أنشأ بناء الجامع، ووضعه وضعا عجيبا، فسُمي بذلك جامع الهناء، ثم شُغل عنه بترادُف تلك المِحن، ولم يُكمِّله حتى تُوُفيَ، فسمي بذلك جامع الفَناء (Asaggz n 1898,Tasna tiss 205).
</center></blockquote>

==Tiwlafin : ==
<gallery mode="packed" heights="160">
Afaylu:MoroccoMarrakech DjemaaElFna..jpg|Abaraz n Jamɛ lfna sg yat tɣmrt
Afaylu:Jamaa el-Fnaa (7346233518).jpg|Jamɛ lfna gyyḍ
Afaylu:Djemaa el Fna 1.JPG|Jamɛ lfna sg jjnb
Afaylu:Marrakech Bombing Site Late in the Day.jpg|Lqqhwa n Argana g wass dag tbbaqqi (2011)
Afaylu:Lámparas, Djemaa el Fna -- 2014 -- Marrakech, Marruecos.jpg|Tiftilin inzzan g Jamɛ lfna
Afaylu:Djemaa el Fna.jpg|Tawlaft ifulkin n Jamɛ lfna (Ktubṛ 2013)
Afaylu:Jamaa El Fna 043.JPG|Aɛisawi ar itturar s ilgmaḍn g Jamɛ lfna
Afaylu:120402-F-NI989-096 (Marrakech).jpg|Tiffiɣṛa d uɛisawi g Jamɛ lfna
Afaylu:ElFnarStreetGameFishing.jpg|Yan wanaw n turarin da illan g Jamɛ lfna 
Afaylu:Vendedores de agua en su vestimenta típica en la Plaza de Yamaa el Fna.jpg|igrrabn (middn da izznzan aman g takccult) n Jamɛ lfna
Afaylu:Placejemaaelfna.jpg|Gnawa n Jamɛ lfna
Afaylu:Lámparas en Plaza de Yamaa el Fna.jpg|Yan wanaw n tftilin inzzan g Jamɛ lfna
Afaylu:120402-F-NI989-158 (Marrakech).jpg|Asbbab n igumma das ittyawssan Jamɛ lfna
Afaylu:Morocco-Djemaa el Fna-Food Stall-01.jpg|isbbabn n uttci g Jamɛ lfna
Afaylu:Morocco-Djemaa el Fna-Food Stall-02.jpg|Uttci g Jamɛ lfna
Afaylu:Koutobiya-Marrakech-MOROCCO.jpg|Taktbit, timzgida illan tama n Jamɛ lfna
Afaylu:Koutoubia Mosque 2.jpg|Taktbit sg yat tɣmrt yaḍni
</gallery>

==Taẓuṛi d tazzulin<ref>https://tal.ircam.ma/dglai/lexieam.php</ref> g Jamɛ lfna:==
Jamɛ lfna iga anmuggar n inaẓuṛn d trabbutin n taẓuṛi sg tasgiwin n Lmɣrib akkʷ, ku yan ar iskar yan wanaw imzarayn n taẓuṛi d ku yan dars agdud ns srs iẓlin, agdud sg tɣrmt n mrrakc n sg tasgiwin yaḍn, ili ula ugdud amaḍlan, sg [[Urupa|Uruppa]], [[Asya]], [[Marikan]] ...

=== iḥlayqin : ===
Tga lḥlqt tawwri tagjdant bahra iggutn g jamɛ lfna; llan tugt n iḥlayqin, ku yan ar isawwal f yan imrsi iẓlin imzarayn f wawwal n wiyyaḍ.
Llan iḥlayqin da issḍṣan middn, ilin daɣ iḥlayqin da isawwaln f tmassant, tadlsa, asgd.

===Tinqqacin :===
Llant tugt n tnaqqacin g Jamɛ lfna, tinqqacin gant timɣarin ittggan lḥnna i middn d iwckan s Jamɛ lɣna zund imallayn d middn nit d iwckan sg idɣarn yaḍni g Lmɣrib.

===inḍḍamn:===
inḍḍamn ggutn g Jamɛ lɣna, llan wida ittnḍamn s tmaziɣt ilin ula wida ittnḍamn s Ddarija.

=== imsasfarn : ===
imsasfarn gan middn isawwaln f imrsi n isafarn d tasnijjit tabldit, zund ukan asasfr s imɣayn.

=== Ayt umtcu : ===
Amtcu iga yat tɣawsa iwjadn bahra g Jamɛ lfna, zund ukan igumma, tifyyi.

=== Timgganin : ===
Jamɛ lfna gis kulci ma rak d iḍṛn g ifx, zund timgganin acku ar gis d tt mnaggurn middn sg kaygat tmazirt. Macc ad ur tssfldt i tmgganin tḍmɛat is rxant acku zzḍarnt ad ak awint rrẓq nk ɣir s lḥilt.

===isbbabn n iktlan : ===
Ula iktlan ar nzzan g Jamɛ lɣna g tassukt n Ssmmaṛin.

== Azmmem g [[MMMSMD]] : ==
G usggas n 1985, abaraz n Jamɛ lfna ittyazmmam ntta ula tiɣrmt n [[Mrrakc]] g talgamt n [[Ayda amaḍlan|uyda amaḍlan]] n [[Tamaddast n timtta imunn i usgmi, tamassant d tadlsa|MMMSMD]] <ref>Tiɣrmt n Mrrakc tga sg uyda amaḍlan : http://whc.unesco.org/fr/list/331</ref>. Abaraz n Jamɛ lfna iga uggar n uyda amaḍlan, ittyazmmam ula g talgamt n [[Ayda adlsan arkmam|uyda adlsan arkmam]] g usggas n 2008 <ref>https://ich.unesco.org/fr/RL/lespace-culturel-de-la-place-jemaa-el-fna-00014</ref> <ref>https://www.academia.edu/4139227/La_Place_Jemaa_El_Fna_patrimoine_immateriel_de_Marrakech_du_Maroc_et_de_lhumanite_2006</ref>. Amarra aṣbnyuli [[Xwan Guytiṣulu Gay]] izdɣn g Mrrakc, ifka tugt n twwri bac ad ittyazmmam ubaraz g tlgamt ad <ref>https://www.academia.edu/4139227/La_Place_Jemaa_El_Fna_patrimoine_immateriel_de_Marrakech_du_Maroc_et_de_lhumanite_2006</ref>. Mklli nssn mas tiɣawsiwin illan ass ad g ubaraz n Jamɛ lfna kkandd timyurin bahra iqqburn izdin s tɣrmt n Mrrakc d imzdaɣ ns, tiɣawsiwin ad yan wass zzḍaṛt ad ftunt ttyamtant f iẓṛi nnaɣ d f iẓṛi imallayn, mayad ad iwddjan tamaddast n [[Tamaddast n timtta imunn i usgmi, tamassant d tadlsa|MMMSMD]] ad tzmmem abaraz g tilgamin ad, bac a tḥḍu, tḥbu, tgru kullu ma izdin s ubaraz n Jamɛ lfna <ref>https://fr.wikipedia.org/wiki/Place_Jemaa_el-Fna</ref>.

==Aḍukẓ n 2011 : ==
Dat [[Tizwarnin|tizwarnin]] n 28 Abril 2011, tbbaqqi lqhwa n Argana da illan g Jamɛ lfnan, mmutn gis 17 n middn, ttyagasn gis 25 n middn. G tizwiri nnan middn mas tabuṭayt (Buṭagaz) ka ibbaqqin g ugnsu, macc ḍaṛt aḍukẓ, tffaɣt [[Tamawast tagnsant|tmawast tagnsant (tamawast n ugnsu)]] s yan usiwḍ tnna gis mas adukẓ ad iga abkkiḍ<ref>https://www.france24.com/ar/20110428-morocco-death-toll-gas-cannister-explode-marrakesh-djemaa-fna</ref><ref>https://www.bbc.com/news/world-africa-13226117</ref>.

[[Afaylu:Marrakech Bombing Site Late in the Day.jpg|thumb|center|Lqqhwa n Argana ḍaṛt adukẓ n 2011]]

==isgzawaln (msmun awal) : ==
*[[https://tal.ircam.ma/dglai/lexieam.php|Msmun awal n IRCAM]] 
==Ẓṛ uggar : ==
*[[Mrrakc]]
*[[Tamallayt]]
*[[Tasga n Mrrakc-Asfi]]
*[[isɛdiyn]]
*[[imrabṭn]]
*[[imwaḥdin]]

==Tiɣbula : ==
[[Taggayt:Lmɣrib]]
[[Taggayt:Taɣrma]]
[[Taggayt:Tasga n Mrrakc-Asfi]]
[[Taggayt:Tamallayt]]
[[Taggayt:Tamnaḍt n Mrrakc]]
[[Taggayt:Imwaḥdin]]

{{Iɣbula}}
{{Tazddart n waggur |Taɣrma |Taẓuṛi}}
