[[Afaylu:Marrakech banner.jpg|thumb|Abaraz n Jamɛ Lfna]]
'''Jamɛ Lfna''' nɣ s wassaɣ ns iɣzzifn '''Asarag n Jamɛ Lfna''' nɣ '''Abaraz n Jamɛ Lfna''' (s [[Tutlayt Taɛṛabt|Taɛrabt]] : -{ساحة جامع الفنا}-, s [[Tutlayt Tafransist|Tfransist]] : -{Place Jemaa el-Fna}-, s [[Tutlayt Tanglizt|Tanglizt]] : -{Jemaa el-Fnaa}- ) iga yan udɣar amdnan n ufṛṛj d ttafjjuj i imallayn d middn n tɣrmt n [[Mrrakc]] g [[Lmɣrib]].

== Amzruy n ubaraz ==
Abaraz n Jamɛ Lfna ila iẓuṛan imqquṛn g [[Amzruy|umzruy]] n Lmɣrib, acku abaraz ad ttrsn iwttasn ns sg ma ttrsn iwttas n tɣrmt n Mrrakc g uzmz n [[Imrabṭn|imṛabṭn]] g usggas n 1070-1071 [[Ḍaṛt Tlalit|Dat Tlalit]]. Ittyabna ubaraz n Jamɛ Lfna g tizwiri bac a ig [[agdz]] ad gis zznzan middn ar sgis ssaɣn, macc ḍaṛt lbni n timzgida n Lktbiyya s [[tusut]], abaraz n Jamɛ Lfna issnti ar ittgga yan udɣar istawhmman, acku igllidn urrin ar gis skarn yan usfsr nɣ yan unmuggar n tɣrmt n [[Mrrakc]], anmuggar n middn d tasrdist<ref>https://tal.ircam.ma/dglai/lexieam.php</ref>; akud nna ira ukllid a iffɣ s kra n imnɣi nɣ ig d yaɣɣul ar iskar anmuggar g ubaraz n Jamɛ Lfna.   

==Tasnaẓɣṛt : ==
illan ma ittinin mas assaɣ ad n ''Jamɛ lfna'' iwsit ubaraz ad acku illa g iggi n ucbaṛ n uẓṛu (Qṣaṛ lḥjr) [[Imrabṭn|amṛabṭi]], acbaṛ ad ufan iwtta ns g ddaw n [[Timzgida|tmzgida]] n [[Timzgida n taktbit|tktbit]] (Lkutubiyya).

==Tiɣbula : ==
[[Taggayt:Lmɣrib]]
[[Taggayt:Taɣrma]]
<references />{{Tazddart n waggur |Taɣrma |Taẓuṛi}}
