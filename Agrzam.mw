{{Automatic taxobox
|item=Q140
}}
'''Agrzam''' nɣd '''Izm''' s tutlayin tumaziɣin yaḍnin ('''Assaɣ ussnan''': ''Panthera leo''), iga yan umudr bahra istawhman, nttan a mi tinin '''agllid n tagant''' acku nttan ay-akk icqqan ɣ imudar lli tilin ɣ tagant.

Kullutn gan assaɣn (اسم) n yan amudr (حيوان) ittussann zzɣ amzruy s udwas d tanggumt (بالقوة و الشجاعة).

== Agrzam n Waṭlas ==
Izm .. agrzam .. ayrad .. azlaɣ .. aher 
Kullutn gan assaɣn n yan amudr ittussann zzɣ umzruy s udwas d tnggumt.

Izm ad iga-t izm abaṛbaṛi nɣd izm n waṭlas,  iga yan wanaw n igrzamn yafudn g taganin g umzwaru n tasut tiss snat tmrawin i yadlli izdɣn ɣ iẓẓlmḍ n tefṛiqt d afuḍn g usggʷas n 1940.
Kkan tt inn igrzamn n waṭlas zzɣ iɣẓwan igʷmmrn iṛumyan afad attn awin s Ruma ɣ iskniwn d ar tn ttajjan s laẓ i kigan n wussan afad ad gn iramyarn uggar, ilmma ar asn ttnuṛẓumn f imnɣayn d wanna f nbḍn s tinɣi afad attn ccn.
Igrzamn imaziɣn gan afrruy i yakkʷ imqquṛn g igrzamn, d ar tlkkm taẓḍuyt n wawtm gr 200 ar 300 kilugram d tiwtmin gr 120 ar 190 kilugram d maya-d ar ittummal mas yadlli illa tagadda n yiksiln ibangalin g uksay, macc kra n imustawn ar ttɣaln mas-d iksayn ad ssigʷtn gisn d mas illa uksay nnsn tagadda n igrzamn n yiffus n tniri tamqqrant ilkkmn 200 kilugram.
Afuḍn igrzamn g tagut n Libya ɣ usggʷas n 1700 s usuds , d g Tuns g 1891 g tama n tiɣrmt n Babuc, amma g Dzayr gʷmrn agrzam iggʷran g 1910 g tmnaḍt n "Suq ahras", macc illa ma yettinin mas-d agrzam iggʷran g Dzayr ittugʷmar g 1943.
Kkan tt inn Iɛutmanin ar ssbɣasn tagʷmrt n igrzamn g Tuns d Dzayr, d ar akkan atig iggutn f yilm nns, amma deffir lliɣ ikcm usdurruy afṛanṣiṣ s tmizar ad, iḍr watig n yilm, d ar gis akkan ɣar 50 frank, d aɣuln kigan n ifṛanṣiṣn izdɣn g tmizar ad ar gʷmmrn igrzamn n Waṭlas, d nɣan uggar n 200 n ugrzam ɣ Dzayr gr 1873 d 1883.

Nɣuban igrzamn g uftas amɣṛabi ɣ tuẓẓumt n tasut tiss tẓa d mraw (19) macc ɣaman ddrn gis ar kiɣ ittwanɣa ɣɣʷalli gisn iggʷran ɣ usggʷas n 1942.
Ar ittnunnt mas-d asrag amqqran g wafuḍ n igrzamn iberbaṛin gan-tn isnfaln inwnaḍn  ittyumsarn, acku kkan tt inn middn ar ttkkisn addagn n taganin afad ad skrn isksatn n ifunasn d maya d ad imsarn g yan umukris anwnaḍ g tgʷmrin n igrzamn ad, zund udadn d iznkaḍ d izrzrn, d maya d ad ian asrag ar kiɣ drusn izwiln n igrzamn, acku ur ufin ma d gʷmmrn, d smmdn tt s tgʷmrt igan asrag g tmtatt n ma gisn iɣaman.
D ɣiklli is ar ittini unzi: "ur illi kra umudr aramyaṛ uggar n ufgan!"
[[Taggayt:Imudar]]
