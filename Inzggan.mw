{{Databox|en=Inezgane}}
'''Inzggan''' tga yat tiɣrmt illan gr [[Agadir|Ugadir]] d [[Ayt Mllul]], tg tamaẓunt n [[Tamnbaḍt n Inzggan-Ayt Mllul|tmnbaḍt Inzggan–Ayt Mllul]] nna illan ɣ tmnaḍt tamssugurt n [[Tasga n Sus-Massa|tsga n Sus–Massa]], skrn t iɣwwaɣn n Fransa tizi lliɣ d ɣuɣn s tmazirt. Stin t ɣ yat twrirt mẓẓiyn ikkan f iḍuṛan lli yas issutln afad ad tg accbaṛ n tiḍaf f imzdaɣn n waksimn d imsgginn. Imik ittiskar gis ubiru n lqqayd, ssuq n ttlaṭa, tiḥuna, s tgʷmma aylliɣ akk tkka f iḍuṛan lli aɣ adlli zdɣn middn zun d Tarrast, Lmẓaṛ, Takaḍ, Timṛṣit ... 

Inzggan ur adlli ttiyskar afad ad tg tamdint mqqurn. Ar d ttagur zun d kra n tgzirt iɣ d fllas ingi [[Asif n Sus|wasif n Sus]] issutl as. Mrad is ur tattuy ur rad sar tg tamdint. Ɣassad tga tamdint, mqqar tmẓẓiy tugr tt taqqurt nns. Wanna rad isɣ urɣ, nnqqrt, timlsa ɣ Ugadir, ur ikki man i Inzggan.<ref>Tamɣra n uccann - Yura tt [[Brahim Lɛsri]] [https://www.youtube.com/watch?v=XU3BeDQmo0c <small><nowiki>[Sfld adlis]</nowiki></small>]</ref> 

Tga Inzggan yat tammast n wassay bahra imqqurn. Ar gis ittmniggir uɣaras anamur amzwaru wiss 8 d wiss 10. 

== Azal nɣ atig ==
Inzggan iga anmuggar n tsbbabt nna akk imqqurn ɣ [[Tasga n Sus-Massa|tsga n Sus–Massa]]. Yan zɣ inmuggarn lli bahra ittwattasn middn bac ad sɣin kraygat taɣawsa. Illa gis wunuz s tbḍit ula s ugudi. Zdɣn gis uggar n 112 753 n imzdaɣn ɣ usiḍn usgg°as 2004. Iga wass n usinas ass imqqurn ɣ ugadaz. Mac amussu n tsbbabt illa ku yass ɣ Inzggan zɣ uzal ar diyiḍ.

== Asnmkta ==
Ar ittini usiḍn lli ittyuskar ɣ usggʷas n 2014 mas<ref>[http://rgphentableaux.hcp.ma/ RGPH 2014 - Site HCP]</ref>:

=== Aslmd ===

* Tigmiḍi n taqubbanit (middn lli ur ssin ad aqran wala ad ttaran) : 26,1%
* Tigmiḍi n imzdaɣ lli iɣran ar usinan n usmdi nɣd uggar : 16,5%

=== Tadamsa ===

* Tigmiḍi n imzdaɣ lli llan ɣ isggasn nnsn n twuri : 49,5%
* Tigmiḍi n tarwuri (middn lli ur ṭṭafn tawuri) : 16,2%
* Tigmiḍi n imzdaɣ lli swurin dar lmxzn (nɣ kantin swurin gis) : 8%
* Tigmiḍi n imzdaɣ lli swurin ɣ uslig (nɣ kantin swurin gis) : 48%

== Tasɣnzit ==
Inmuggarn lli gis illan :

* Anmuggar n ṭṭlata (ku imalass)
* Anmuggar n lxʷḍrt (ku yass)
* Ssuq mẓẓin (ku yass)

==Akal==
Gan Waksimn taqbilt illan ɣ wakal n inzggan. Nttni ad tt-nn ikkan ar skarn ssuq n ṭṭlata kraygat imalass ɣ Inzggan.

== Udmawn ==

* [[Saɛd-Ddin Lɛutmani]], anssixf amzwaru n tmazirt
==Iɣbula==
<references />
== Ɣayli sis izdin ==
{{Commons izddar|Inzegane|Inzggan}}{{Tasga n Sus Massa}}{{Amud/Lmɣrib}}
[[Taggayt:Sus]]
[[Taggayt:Timdinin n Lmɣrib]]
