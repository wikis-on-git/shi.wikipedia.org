'''Agllid n Tagant''' tga yat tanfust yura t mass Rachid Najib Sifaw s tutlayt [[Tutlayin timaziɣin|tamaziɣt]] [[taclḥit]].

Tinfusin gant timzray n zikk (s [[tafransist]] : contes légendaires) lli mmu talsn midn i tarwas ɣ graygat tasga n tmazirt. Dmin artn ttinin midn i tarwa nns d ar sisnt sgan drrit mẓẓiyn. Yili gisnt mck n tmitar d iwaliwn fulkin.

== Mad ttini ==
Ɣ yat tagant, ɣ llan gigan d imudar, izdeɣ yan illu igan murran iceqqan d yan ugḍiḍ igan igzi icatern. Kraygat yan gisen ar inettel mas d nettan ad igan agellid n tagant. Yan wass inna illu i uwegḍiḍ : " Sewingemɣ ɣ yat tɣarast wanna s tt iskern, nettan ar ad ig agellid... "

Iseqsa t ugḍiḍ : 

* Mamenk ad tga tɣarast ann  ?
* Wanna iswan kigan d waman nettan ara t ig...
* Mac manza za aman ann  ?

Ddun ssentin asnubbec ar ttellin s waman ayelliɣen ufan yan ill..Agḍiḍ nettan issen is ad izzigiz ill d is a itteddu d ar d iffal idɣarn ganin ayyarn. Isawl ugḍiḍ : " smaqqel, llan ɣid kigan d waman, keyyin ar ad izwur a ten tsut acku keyyin ad igan ameqran ! "

Iddem illu tazellumt nes ar issa, agḍiḍ nettan issen ma isker, isekkus ɣ usklu ar d ittini : " Aywak ay illu...ayhayya nnek zdarɣ ad suɣ uggar n ɣancek nna!!! "

Illu ar issa ar daɣ issa, iɣel ukan ar issa. " Mac, yini yas ugḍiḍ,keyyin ur a tessat...Hann aman ar d aqqelayn !!! "

Illu ar ukan sul issa, mac iggummi ma isenfisil acku aman n ill ar d ukan aqqelayn, isakk iremi ur yad izdar i walu...Agḍiḍ ar itteql ayelliɣ senfln waman n ill...Tizi lliɣ a tturrayn ar ffaln idɣaren ganin ayyarn.

Agḍiḍ ar iskar is a issa, ayelliɣ kullu ddan waman, issumten umlal, iddu dar illu inna yas : " Tzerit mad ewiɣ ?! "

S tigzi nnes as iga ugḍiḍ agellid n tagant, agellid nnes n kraygat ass.

== Amawal ==

* Imudar : animals
* Illu : elephant
* Igzi : wise
* Taɣarast : way
* Agellid : king
* Issenti : to begin
* Ill : sea
* Asklu  : shadow

== Iɣbula ==

* Asit n MondeBerbere.com ([http://www.mondeberbere.com/agellid-n-tagant.html Alink nns])
* Asit n Tosna n orsinkh fad adisinkh ([https://sites.google.com/site/tosnanorsinkhfadadisinkh/tinfosin/agellid-n-tagant Alink nns])

[[Taggayt:Tinfusin]]
[[Taggayt:Tinfusin s tclḥit]]
[[Taggayt:Imudar]]
