{{Databox|en=Barbary macaque}}
'''Aẓɛḍuḍ amaziɣ''' nɣ '''Aẓɛḍuḍ n waṭlas''' (Assaɣ ussnan: ''Macaca sylvanus'') iga yan wanaw n izɛḍaḍn illan ɣ [[tafriqt n ugafa]].

== Assaɣ ==
Ar as ssaɣn aẓɛḍuḍ abarbari acku ar ittddr ɣ iẓẓlmḍ n [[Tafriqt|afriqya]] iɣ zdɣn imaziɣn immu ttinin ɣma yzrin "ibarbarin".

== Asnuml ==
Aklu n uẓɛḍuḍ abarbari iga aqhwi ar ifttu s uwraɣ, d ar ifttu aklu n tasgans n izddar s aklu ablbac d aklu n udm nns iga azwawaɣ, ar ilkkm ar 75 suntimitr ɣ tiɣzi nns d 13 n lkilugram, d ifassn nns tugrn iḍarrn nns, d afrruy ad ur ṭṭaf acṭṭab, d tiwtmin mẓẓin f iwtmn.

== Tawnnaḍt ==
Ar ittili wanaw ad n iẓɛḍaḍ ɣ tasgiwin iɣ llant taganin n addagn n idgl, tayda, tasaft. D ar ittili ɣ tattayt n 1000m s uflla d ar ilkkm ar uggar n 2100 m, d iga zzɣ imudar ismussun ɣ azal, d ar ictta igumma d ifrawn n waddagn d tuga d ibuxxucn, d ar ttggan tirubba, d ar ttili ɣ tarabbut zzɣ 10 ar 30 n uẓɛḍuḍ, d ar tlkkm tasga n tudrt nns ar kigan n kilumitr.

== Talallit ==
Asggʷas n atihl ar ittili ɣ "nuvumbr" ar "maṛṣ" d assay gr 147 ar 192 n wass d ar ttaru kraygat taẓɛḍuḍt yan warraw, d idrus ma ɣa ttaru akniwn, d ar ittddr ar 20 n usggʷas.

== Tasgiwin iɣilla ==
Ɣ [[Lmɣrib]]: ar ittili ɣ taganin n idgl ajjn akk idrarn n laṭlas anammas.

Ɣ [[Dzayr]]: illa ɣ taganin dar: Bjaya - Tizi wzu - Jijl - Mstnaɣm - Skikda ...

Macc ar ittɣama anaw ad n iẓɛḍaḍ zzɣ imudar imsmigln s ufuḍ, ɣikan af ixṣṣa ast nssnjm qbl att fḍḍu.

== Amawal ==
<div style="column-count:3;-moz-column-count:3;-webkit-column count:">

* Aklu = couleur
* Ablbac = gris
* Azwawaɣ = rose
* Afrruy = Section
* Tiwtmin = females
* Iwtmn = males
* Idgl = riz
* Tayda = Pin
* Tasaft = chênes
* tattayt = altitude
* igumma = fruits
* imsmigln = Menacé
* ufuḍ = Extinction
</Div>

[[Taggayt:Imudar]]
