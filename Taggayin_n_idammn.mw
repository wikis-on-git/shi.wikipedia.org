{{Amgrad icqqan}}
[[Afaylu:Taggayin n idammn.png|thumb|Taggayin n idammn d mamnk ad gant|393x393px]]


Bḍan idammn f kkuẓt taggayin, ar asnt nttini '''taggayin n idammn''' (s [[Tutlayt Tanglizt|tanglizt]]: Blood Group) ad tnt igan: 

* A
* B 
* AB 
* O 

Ar mmaln iskkiln ad is illa nɣ d ur illi umgljin A d B, ganin anawn n uskkar, f tasna n tqlallayin tizuggaɣin. Iɣ illa umgljin A i waḍu nns hat taggayt A ay-gan idammn, iɣ illa umgljin B hat B, iɣ llan s sin hat AB iɣ ur illi ḥtta yan hat O.

Ur jju tallfus (tettmkin) tikki n idammn aylliɣ ttyafan imgljinen A d B, acku mr ur ttwassnen hat rad tg tikki n idammn min asuttu n taggayt amizi imqqurn. 

Ku yat ɣ taggayin ad tbḍa f sin wanawen: tuzdirt (-) d tumnigt (+); ar tmmal tmatart ad is illa nɣ d ur ulli umgljin « Rh D » ɣ yan upṛutin n walmgmam n tqlallayin tizuggaɣin.

== Ufkan ==
[[Afaylu:Blood Compatibility.svg|thumb|Ufkan n idammn z taggayt i ṭayya]]
Iẓḍar bu taggayt O ad ifk idammn i ayt taggayin yaḍn s timmad nnsn mac ar tn ittamẓ ɣar dar bu taggayt O. Bu taggayt AB ntta ar tn ittamẓ dar taggayin akk mac ar tn yakka ɣar i ayt AB zund ntta. Bu taggayt A ar tn yakka i bu taggayt A d AB ar tn ittamẓ dar bu taggayt O d A, bu taggayt B ar tn yakka i bu taggayt B d AB ar tn ittamẓ dar bu taggayt O d B; S akinn, iɣ dark taggayt AB hat irxa ad taft idammn is dark O hat rad taft amukris ɣ tifi n idammn ak-d-yusan. 

Iqqan-d ad nssn mas d ula «Rh D» ila tawuri ɣ tikki n idammn; bu wanaw Rh D- iẓḍar ad ifk idammn i bu wanaw Rh D+ mac tamgla ur tallfus, s unamk n wis ur iẓḍar bu Rh D+ ad ifk idammn i bu Rh D-; 

S akinn, wanna dar tlla taggayt O- rad immrni umukris nns ɣ wad yaf mad as yakkan idammn ɣ unmgal n AB+ nna tn ittamẓn dar timmad; 

Amukris wiss sin ar ittili dar timɣarin dar illa Rh D-, iɣ d-yiwi ṛebbi turuw yan warraw ilan Rh D+,  hat ar tettfaras tsarut nns imglfkkiwn Rhésus. Imglfkkiwn ad rad gn amizi f kra n warraw, nna diɣ tattaru tmɣart ad, dar illa Rh D+, ar as-israg timuḍan imran nɣ akk lmut. Afad ad ur imsar umukris ad, ar tettuga i tmɣart mi gan idammn Rh D- yat tassmi ɣ illa umgal-D (l'anti-D) mac ad ur tzri 72 n tassaɛt ḍart tarwa f tugin n tassmi; 

Iɣ tra tmɣart nnk ad taruw annay yak ur dars Rh D- ɣ idammn afad ad tsɣt tassmi ad iskarn attayn n 700 dh ɣ Lmɣrib, mac iɣ dark ḥtta kiyyi Rh D- hat ur illi umukris acku rad aha tettarwm arraw ayt Rh D-, donc imglfkkiwn Rhésus ur rad asn srgn ḥtta yan umukris i tarwa d-ikkan mnid.

== Taflwit ==
{| class="wikitable"
|+
Ar aɣ tmmal taflwit ad anawn n idammn nna itqbaln kraygat anaw
! rowspan="2" |Walli d ittamẓn  
! colspan="8" |Walli d yakkan
|-
!O−  
!O+  
!A−  
!A+  
!B−  
!B+  
!AB−  
!AB+  
|-
!O−
|{{Yah}}
|{{Uhu}}
|{{Uhu}}
|{{Uhu}}
|{{Uhu}}
|{{Uhu}}
|{{Uhu}}
|{{Uhu}}
|-
!O+
|{{Yah}}
|{{Yah}}
|{{Uhu}}
|{{Uhu}}
|{{Uhu}}
|{{Uhu}}
|{{Uhu}}
|{{Uhu}}
|-
!A−
|{{Yah}}
|{{Uhu}}
|{{Yah}}
|{{Uhu}}
|{{Uhu}}
|{{Uhu}}
|{{Uhu}}
|{{Uhu}}
|-
!A+
|{{Yah}}
|{{Yah}}
|{{Yah}}
|{{Yah}}
|{{Uhu}}
|{{Uhu}}
|{{Uhu}}
|{{Uhu}}
|-
!B−
|{{Yah}}
|{{Uhu}}
|{{Uhu}}
|{{Uhu}}
|{{Yah}}
|{{Uhu}}
|{{Uhu}}
|{{Uhu}}
|-
!B+
|{{Yah}}
|{{Yah}}
|{{Uhu}}
|{{Uhu}}
|{{Yah}}
|{{Yah}}
|{{Uhu}}
|{{Uhu}}
|-
!AB−
|{{Yah}}
|{{Uhu}}
|{{Yah}}
|{{Uhu}}
|{{Yah}}
|{{Uhu}}
|{{Yah}}
|{{Uhu}}
|-
!AB+
|{{Yah}}
|{{Yah}}
|{{Yah}}
|{{Yah}}
|{{Yah}}
|{{Yah}}
|{{Yah}}
|{{Yah}}
|}

== Amawal ==

* Amgljin = antigène
* Asuttu = déterminer
* Amizi = risque
* Almgmam = membrane
* Imglfkkiwn = anticorps
* Tettfaras = produire

== Tiɣbula ==

* Ittyura umgrad anṣli s ifassn n id bu-tasna n Is tessned ([https://web.facebook.com/istssnd/?ref=page_internal Alink nns]) ttuysbdaln gis kran iwaliwn fad ayili s tclḥit.

[[Taggayt:Tasnijjit]]
[[Taggayt:Tadusi]]

[[ar:فئات الدم]]
