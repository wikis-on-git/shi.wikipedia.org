{{Infobox
| abovestyle = background-color: lightgrey;
| headerstyle= background-color: lightgrey;
| subheaderstyle = background-color: lightgrey;
|above = Ɛabdllah Zagur
|subheader2 = '''ⵄⴱⴷⵍⵍⴰⵀ ⵣⴰⴳⵓⵔ'''

|image1 =[[Afaylu:Ɛabdullah Zagur u Ɛbll.png]]
|caption1 = Tawlaft n igllin n Ɛabdllah Zagur.

|label2 = '''Talallit'''
|data2 = 1885 ɣ [[Zɣanɣin (Ayt Ɛbla)]]
|label3 = '''Adɣar'''
|data3 = [[Aṭlas mẓẓiyn|Idrarn n waṭlas mẓẓiyn]], [[Sus]]
|label4= '''Immut'''
|data4 = 1972 ɣ [[Zɣanɣin (Ayt Ɛbla)]]
|label5= '''Amḍl'''
|data5 = [[Tamnaḍt n Tarudant]]
|label6 = '''Ddin'''
|data6 = [[Lislam]]
|label7 = '''Aẓur'''
|data7 = [[Iclḥiyn|Asusiy Aclḥiy]]

|header8 = '''Tawuri taɛṣkṛit'''
|label9 = '''Tawuri'''
|data9 = Amɣnas asusi mgal usdurri
|label10 = '''Imnɣitn'''
|data10 = [[Imnɣi n Ayt Ɛblla]] 1932
}}

[[File:Ɛabdullah Zagur u Ɛbll.png|thumb|Ɛabdullah Zagur u Ɛbll]]
'''Ɛabdllah Zagur u Ɛbl''' (ittuyssan ɣ tmazirt nns s '''''Amɣar ggu Ɛblla''''') iga yan umɣnas d unzbay d unbzaɛ [[Sus|asusiy]] [[Imaziɣn|amaziɣ]] mgal usdurri [[Fransa|afransis]] ɣ [[Lmɣrib]]. Ilul ɣ usggʷas n 1885, immt ɣ usggwas n 1972<ref>أحمد, الحدري (16 يوليو 2014). [https://web.archive.org/web/20210117183040/http://taroudantnews.com/2014/07/16/%D9%81%D8%B3%D8%AD%D8%A9-%D8%B1%D9%85%D8%B6%D8%A7%D9%86%D9%8A%D8%A9-%D8%B1%D9%88%D8%AF%D8%A7%D9%86%D9%8A%D8%A9-%D8%A7%D9%84%D8%AD%D9%84%D9%82%D8%A918%D9%85%D9%86-%D8%A3%D8%B9%D9%84%D8%A7%D9%85/ "فسحة رمضانية رودانية :الحلقة(18)من أعلام تارودانت مع المجاهد عبد الله زاكور"]</ref>. [[Imnɣi n Ayt Ɛblla]] nna ɣ tt inn ikka iga amanar iga yan zɣ imnɣitn lli bahra istyuhmman ɣ uzmz n tabddi (tanzbayt) tamɣribit. D nttan ad innan awal n ''"Itmma lqṛṭaṣ, itmma wawal"'' lli bahra ittuyssan dar isusiyn.

== Tudrt nns ==
Ilul ccix Ɛabdllah Zagur ɣ usggʷas n 1885 ɣ yan udwwaṛ ism nns Zɣanɣin ɣ tqbilt n [[Ayt Ɛblla]] ɣ idrarn n [[Aṭlas mẓẓiyn|waṭlas mẓẓiyn]], adɣar ann iwala i tmdint n [[Iɣrm (tamdint)|Iɣrm]], tamnaḍt n [[Tamnaḍt n Tarudant|Tarudant]], ttussann idɣarn ann s lfuqha d id bu-tussna nna f isawl umara imqqurn [[Muḥmmad Lmuxtar asusi|Lmuxtar Susi]]. Tzzri tqbilt nns g uzmz itkurn s  tmunag d tbḥliyin, acku inzin irgazn nns mgal n usdurru n [[Fransa]], ikka tt inn  Ɛabdllah Zagur ig amɣar nnsn ɣ uzmz ann d nttan ad itssyarn lmuqawama ɣ ammas n [[Sus|idrarn n Sus]], zun d imnzbayn yaḍn zund [[Ccix Ma Lɛaynayn]], [[Aḥmad Hiba|Aḥmad Lhiba]], [[Zayd U Ḥmma]], [[Ɛssu u Baslam|Ɛssu U Baslam]] d [[Muḥa u Ḥmmu Aẓayyi|Muḥa Ḥmmu Azayyi]] d wiyyaḍ. Immaɣ usdurri mgal n Ɛabdllah Zagur s aylli kullu iṭṭaf n tdusi d tsrdast, mac maya ur t isslkim i uwttas nns, ukan mmattin ifṛansisn s wammak n umnɣi asykuluji n tkrkas d usnyuddr n ukyaḍ gr middn s twisi n imɣdarn d txndallast, tini i middn is ur tri amr ad trẓm aɣaras taws i imzdaɣn tsnyuddu tayri d laman gratsn, irar asn Zagur s uḍnaẓ “aɣaras aɣaras ad igan akal”, ilmma dint tɣḍf Fṛansa is ur illi ufssay d Zagur amr s tiylalin n tsrdast<ref>[https://web.archive.org/web/20160127151054/https://mlouma.wordpress.com/2014/11/28/%D8%B9%D9%86-%D8%B5%D8%A7%D8%AD%D8%A8-%D8%A7%D9%84%D9%82%D9%88%D9%84%D8%A9-%D8%A7%D9%84%D9%83%D9%81%D8%A7%D8%AD%D9%8A%D8%A9-%D8%A7%D9%84%D8%B4%D9%87%D9%8A%D8%B1%D8%A9-%D8%A5%D9%8A%D8%AA%D9%85%D8%A7/ عن صاحب القولة الكفاحية الشهيرة : (إيتما القرطاس … إيتما واوال !!؟)…]</ref>. 

Tẓli Fṛansa 18 n taylalt bac ad xlun aḍwwar ɣ tlla tgmmi nns, tbḍu tnt ṣḍiṣ n idilan. Xlant mnnaw iḍwwaṛn, suln isagurn nnsn tggan f tkrḍi n taytiwin nnsnt. S tmntilt n tayti ad, ar ffaln middn tigʷmma nnsn g wazal urrin d srsnt ɣ yiḍ dat ad daɣ urrin s idɣarn nnsn n imnɣi g lfjr, ar skarn mddn mk ad aylliɣ tumẓ Fṛansa tamnaḍt s tdusi n taylalin.

Ihiyya umtwi asrdas ɣ ugafa ɣ 1926, ihiyyu ɣ unẓul ɣ 1934. Ḍart n ukcam n Fṛansa s tmnaḍt, issnta usdurri afṛansis ar ittamẓ inzbayn ar tn inn ittqqn ɣ iɣzutn, ttyamaẓn s sslasl, bla asn fkan aman ula ucti.
== Tamttant nns ==
{{Agzzum ixwan}}

== Ẓr ula ==
* [[Ɛssu u Baslam|Ɛssu U Baslam]]
* [[Muḥa u Ḥmmu Aẓayyi|Muḥa Ḥmmu Azayyi]]
* [[Aṭlas mẓẓiyn]]

== Tiɣbula ==
<references/>


{{Alik afransawi-aṣbnyuli n Lmɣrib}}
