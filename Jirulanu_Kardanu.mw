{{Amgrad icqqan}}{{Databox|fr=Jérôme Cardan}}
[[Afaylu:Jerôme Cardan.jpg|thumb|360px|right|Gerolamo Cardano]]

-{'''Gerolamo'''}- (nɣ d -{'''Girolamo'''}-, nɣ d -{'''Geronimo'''}-) -{'''Cardano'''}- ([[Tutlayt Taṭalyanit|Taṭalyanit]] : [dʒeˈrɔlamo karˈdano]; [[Tutlayt Tafransist|Tafṛansist]] : -{Jérôme Cardan}-; [[Tutlayt Talatint|Talatinit]] : -{Hieronymus Cardamus}-; 24 cutanbir 1501 - 21 cutanbir 1576) ikka t nn iga yan ugtusnak awṭalyan, ur as yufi ad yadf s tsdawit n imjjayn acku ilul d acnti, mac waxxa ɣmkann imurs sul ɣ uɣaras nns zun d umjjay, yura f tussna uggar n 200 twuriwin. 

Ijgugl s tsugar nns d uynna s ikka ar ittrara taynit ɣ mnnaw n igran; zun d umusnak, amjjay, amsnuddr, amusnaw n tfizikt, amskrar, amsnitri, afilusuf, amara d uqmmaṛ. Ittyawssan s umata s mas t nn ikka iga yan zɣ imusnakn akkʷ nna mi txatr tzrirt ɣ tlslalit, yan zɣ wudmawn izalanen ɣ ussrsl n "probabilité" d umssidf amzwar n "coefficients binomiaux" d "théorème binomial" s umaḍal awtaram, d zɣ dars ad d ikka uglam amzwaru n tawla Typhoïde. Isnulfa d mnnawt n tɣawsiwin, ad gisnt naf "Cardan grille", taqcuct n Baguenaudier d usrgl bu tuddsa. Iskr awd kra n twafutin ɣ waljibr, issumr d itsnt tɣarasin ma s frrun tagdiwin "quartic" d "cubic". 

Ikka t nn Cardano ɣ umata n tikkal ar ittqmmar s war tnbbaḍt, yan ɣ idlisn nns, Liber de ludo aleae (Adlis f wurarn n wannaz), da gis issidif tazrawt tangrawant akkʷ izwarn n "probabilité" d yan ugzzum iqqnen s uɣndf ula ntta. Yura t ɣ wattayn n 1564, mac ittufsar i tikklt izwarn ḍart tmttant nns ɣ 1663.
==Tizwiri n tudrt nns d usgmi==
[[Afaylu:Cardano - De propria vita, 1821 - 698063 F.jpg|thumb|''Tin tudert tanimant'', 1821]]
Ilul d ɣ Pavya Lumbardya zun d ucnti n [[Fazio Cardano]], yan urgaz dar tkka yat tmfkit ɣ tusnakt, iswuri zun d unzzarfu d umstan, tsmun t id d [[Lyunardu da Vintci|Leonardo Da Vinci]] yat tiddukkla idusn. Yura Cardano ɣ tsknudrt nns tanimant f immas Chiara Micheri, mas tswa mnnaw n isafarn n uɣray bac ad t tsḍr; "f uynna s iyi tnna imma, ldin id ɣ udis nns s" violence", ɛlayn ad mmtɣ", dat n ad ilul s imikk, ikka t nn ccil f immas ad tmmuti zɣ Milan s Pavya afad ad trwl i ubayyuṛ "peste", acku sis mmutn tarwa nns yaḍnin s kṛaḍ nnsn. 

Ikcm d Cardano ɣ 1520 s tsdawit n Pavya mgal tirat n babas nna as iran tiɣuriwin n uzrf, ḍart yat tmẓi nna mi ixub waḍu, ikturn s tmuḍan ur smidnin, d usgmi icqqan n bu tɣnnant igan babas, yufa nn Gerolano ixf nns ɣ tayri n tflsuft d tussna. Ammas n girra tawṭalyant n 1526-1521, sbzzizn iduba n Pavya f tsdawit ad trgl tifliwin nns ɣ 1524. Ikmml Cardano tiɣri nns ilmma ɣ tsdawit n Padwa, mani ɣ sul yumẓ taduktuṛat nns ɣ tsnijjit aseggʷas n 1525. Ur t tujji tmamkt nns tamnalant igan bizarre ad bahra iskr imddukkal, d ula asiggl n twuri; yut gis tamara dffir mad kullu ismd tɣuriwin nns. Yuzn Cardano tuttriwin nns n wadaf s tɣiwanit n imjjayn ɣ Milan mnnawt n tikkal, mac ur t jju qbln s tmntilt n tsllit nns ixcnn d tlalit nns irkan zun d ucnti, mqqar ɣmkann, kkan t nn ayt tɣiwant ann n imjjayn ar bdda dis ttmciwirn ɣ kraygatt tamsalt, f wudm n tɣist nns ur issinn tuccḍa.

==Tizwiri n (carrière) nns zund umjjay==

Ira yadlli Cardano ad ixdm tasnijjit nns ɣ yat tmdint imqqurn igan tansbaɣurt zun d Milan, mac ur as tettufka turagt i tmskrt nns, ɣmkann ma f iɣts ad izdɣ tiɣrmt n Sakkulugu, ɣ ixdm tsnijjit nns bla kra n turagt. Itahl ɣinna Lucia Banderini ɣ 1531, yuru dis kṛaḍ tazzanin dat tmttant nns ɣ 1546, ad tn igan d Giovanni Battista (1543), Chiara (1537) d Aldo Urbani (1543). Yura sul Cardano ḍart yat tizi f wussan nna; mas gisn izzri tumrt s timmad nns.

Iɣʷi d Cardano s twisi n idsn iristuqraṭiyn yat tsɣent ɣ uslmd n tusnakt ammas n Milan. Dffir mad yumẓ turagt nns tasjjant, ixdm tusnakt d tsnijjit s yat tikklt, jjin f ufus nns imuḍan bahra stawhmmanin, yurri d ilmma s tmntilt ad iga yan zɣ idukturn akkʷ nna s da ttllin middn ammas n Milan, is d akkʷ yufa ɣ 1536 ad ifl tawuri nns n uslmd, d mqqar jju ur isbidd tararit nns n taynit s tusnakt, tlkm d ccnɛt nns ɣ igr asjjan kra n iskʷfal attuynin, urmn akkʷ iristuqraṭiyn ad t-ssaggugn f Milan. Yura sul Cardano ḍart yat tizi mas yuga ɣ wakud ann iskanen d kkanin igllidn n Danimark d Franṣa, d ula tagllidt n Skuṭlanda.
==Tusnakt==
[[Afaylu:Gerolamo Cardano (colour).jpg|thumb|right|200px|Tafrist n Cardano illan ɣ tinmel n tusnakt d tesnaddadt, Taɣiwant n St Andrews.]]

Ittyawssan Cardano s mas iga umusnak akkʷ izwarn s usmrs angrawan n wuṭṭunn uzdirn, ifsr d s uzday ɣ udlis nns n 1545 Ars Magna, afssay n Scipione del Ferro i tagda "cubic" d ufssay n unlmad nns Lodovico Ferrari i tagda "quartic". Ilkm t id ufssay n yat tmackut iẓlin n tagda "cubic" {x^{3}+ax+b=0} zɣ dar Niccolo Fontana Tartaglia ɣ 1539, nna as inna i umata ḍart yat tizi mas as iggulla Cardano ur tt immala i awd yan, isnkr dis s tmntilt ad yan umcubbk iɣzzifn f talɣa n tdyazt, mac izwar ufssay n Ferro win Fontana. Idgga ɣ ufasr nns s uynna mi qqarn ɣilad uṭṭunn isugnann, waxxa yadlli ur igzi imnzayn nnsn nna d iglm ggʷ uzmz nns awṭalyan Rafael Bombelli i tikklt tamzwarut. Issidf d "Coefficient binomial" d "Théorème binomial" ɣ udlis nns igan s uzwl Nuser "proportions" imaynutnin "Opus novum de proportionibus."

==Isggʷasn nns imggura d tmttant nns==

Sin ɣ tarwa n Cardano — Giovanni Battista d Aldo Urbano — gulan nn tgiriwin timezdarin. Giovanni Battista, amnzu d umayuf nns, ittwazrf s tubbya n yixf ɣ 1560, acku inɣa tamɣart nns s irin ḍart mad yufa tarwa nns s kṛaḍ nnsn ur akkʷ gin winns. Aldo Urbano ittublan s tqmmaṛt, igdl fellas babas tukkust ɣ 1569 acku ikka t nn da as ittakʷr iqariḍn nns.

Immuti Cardano zɣ Pavya s Bulunya, zɣ yat tsga; acku ifls s mas d ikka uɣtas n "exécution" n Giovanni nns tazrirt n taẓit nns d tmrslt takadimikt ammas n Pavya, d tusmin nna as usin imidawn nns f ismdutn nns ussnanin, d acku t-rubln altu s tumliwin n wunufn ignusann d inlmadn nns.  

Ittyamaẓ Cardano dar "Inquisition" ɣ 1570 s itsnt tmntal tirussinin, ittubzzaz fellas ad izzri yan mnnaw n wayyurn ɣ ubniq d ad d isḍr tasɣnt ann nns n uslmd. Immuti s Ṛuma, yumẓ gis yat "annuity" ar timḍlt zɣ dar ubaba Gregory wiss-13 (dffir mad yuga ubaba Pius wiss semmus tuttra nns), ismd ilmma ɣinna taskndurt nns tanimant. 

Ittyawqbal ɣ tɣiwant tagldant n imjjayn, ikmml waxxa ɣmkann f tzrawin nns tiflsufiyin s uzday d tmskirt nns n tsnijjit ar tamttant nns ɣ 1576.

== Iɣbula ==

* Cardano, Girolamo, ''Astrological Aphorisms of Cardan''. Edmonds, WA: Sure Fire Press, 1989.
* Cardano, Girolamo, ''The Book of My Life.'' trans. by Jean Stoner. New York: New York Review of Books, 2002.
* Cardano, Girolamo, ''Opera omnia'', Charles Sponi, ed., 10 vols. Lyons, 1663.
* Cardano, Girolamo, ''Nero: an Exemplary Life'' Inckstone 2012, translation in English of the ''Neronis Encomium''.
* Dunham, William, ''Journey through Genius'', Chapter 6, 1990, John Wiley and Sons. <nowiki>ISBN 0-471-50030-5</nowiki>. Discusses Cardano's life and solution of the cubic equation.
* Ekert, Artur, "Complex and unpredictable Cardano". ''International Journal of Theoretical Physics'', Vol. 47, Issue 8, pp. 2101–2119. arXiv e-print (arXiv:0806.0485).
* Giglioni, Guido, "'Bolognan boys are beautiful, tasteful and mostly fine musicians': Cardano on male same-sex love and music", in: Kenneth Borris & George Rousseau (curr.), ''The sciences of homosexuality in early modern Europe'', Routledge, London 2007, pp. 201–220.
* Grafton, Anthony, ''Cardano's Cosmos: The Worlds and Works of a Renaissance Astrologer.'' Harvard University Press, 2001.
* Morley, Henry, ''The life of Girolamo Cardano, of Milan, Physician'' 2 vols. Chapman & Hall, London 1854.
* Ore, Øystein, ''Cardano, the Gambling Scholar''. Princeton, 1953.
* Rutkin, H. Darrel, "Astrological conditioning of same-sexual relations in Girolamo Cardano's theoretical treatises and celebrity genitures", in: Kenneth Borris & George Rousseau (curr.), ''The sciences of homosexuality in early modern Europe'', Routledge, London 2007, pp. 183–200.
* Sirasi, Nancy G., ''The Clock and the Mirror: Girolamo Cardano and Renaissance Medicine'', Princeton University Press, 1997.

[[Taggayt:Tasengama]]
[[Category:Amgrad iqqand ad igiddi]]
