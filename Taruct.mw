[[Afaylu:PorcupineCabelasSpringfield0511.jpg|vignette|Taruct]]
Tga '''Taruct''' zɣ tamsgza n imrmidn. Ar ittuẓla [[Imudar|umudr]] ad s kigan n isnnan imsadn zun-d win [[Inikf|insi]] (bumḥnd) macc win taruct ɣzzifn uggar d tfkka ns ttugr tin insi, ar tn tswwuri afadd a ttmzaɣ f ixf nns zɣ imudar yaḍni. Tamurt ns taẓuṛant tlla ɣ Timrikiyyin, Asya, Tafriqt, Urupa. Tga tiss kṛaḍt imqqurn ɣ wanaw n imrmidn dffir n ilf n waman d [[Akbur|wanẓiḍ]] n waman. Ar tlkkm tiɣzi n taruct gr 64 d 91 cm, d tiɣzi n ucṭṭab ns gr 20 d 25 cm, d ar tlkkm tiɣzi n isnnan nns gr 60 d 70 cm ,  d taẓḍuyt ns gr 5,4 ar 15 kg. [[Aklu]] n taruct illa ɣ udmman (awras - aqhwi) d ublbac d usggan d idrus ma ɣ ayttgga umlil. 

Taruct tga zɣ imudar infradn, ar tctta ifrawn n waddagn d tuga d iẓlan d immɣayn izgzawn zun-d akrus d ɣ tagrst ar tctta tifli. D tga zɣ imudar ittmussun ɣ yiḍ (ḍyyḍ) macc kra n tikkal ar ttmussu ula ɣ taylgi afadd attcubbu s tutca ns.
==Amawal==
* Imrmidn : قوارض
* Ar ittuẓla : يتميز
* Anẓiḍ n waman : القندس
* Ablbac : رمادي
* Infradn : عاشب
* Iẓlan : أعصان
* Ttmzaɣ : تدافع
==Tiɣbula==

* Asuɣl zɣ [[:ar:|Wikipidya taɛrabt]]

{{Amud}}
[[Taggayt:Imudar]]
