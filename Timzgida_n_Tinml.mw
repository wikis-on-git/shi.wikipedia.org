Tga '''Timzgid n Tinml''' nɣ '''Timzgid Taxatart n Tinml''' (illa daɣ mad as ittinin ''Tinmal'') yat tmzgid n tasuta tis-XII, tlla ɣ yan uḍwwaṛ ism as ɣd nttan Tinml, ɣ [[Adrar n Drn|Udrar n Drn]] ɣ [[Lmɣrib]]. Mqqar ass ad ur sul da tswuri am Timzgid, iɣrban nns suln ar ɣil ad gan inagan f umzruy nns imqqurn, tsul ar ɣikk tga yan ɣ idɣarn imzrayn lli bahra ilan atig ɣ tmazirt. Tettyubna tmzgid ad ɣ udɣar lli ɣ ittumḍal [[Ibn Tumrt]], amkras n umussu n [[Imwaḥḥidn|imuwaḥḥidn]]. Tga tmzgid ad yan umdya axatar f tmsdagt tamuwaḥḥidit.

== Amzruy ==
Tlla Tinml ɣ yat tizi taxatart n idrarn n Waṭlas mqqurn ad t igan d Tizi n Tst gr Mrrakc ɣ iẓẓlmḍ d tsga n Sus ɣ iffus. Tkka tt inn tga tamaẓunt tamzwarut n umussu [[Imwaḥḥidn|amuwaḥḥidi]] nna igan Ibn Tumrt amkras nns. Iṣku imḍfurn nns ɣid ɣ 1124 nɣ 1125, d ɣinn ad t inn ikkan iga tasila nna ɣ d ukʷin imrabṭn nna inbḍn tamazirt ɣ uzmz ann. Yat tmzgid tamzwarut  tettyubna ɣid ɣ uzmz ann nɣ imikk n tizi dffir. Lliɣ immut Ibn Tumrt ɣ 1130, ittumḍal ɣinn d skrn middn g umḍl nns zun d kra n ḍḍariḥ asgdan d adɣar n lḥajj ḍaṛt mayad. Ɛabd Al Mumin, lli d iɣʷin anbaḍ n [[Imwaḥḥidn|imuwaḥḥidn]] ḍaṛt tmttant n Ibn Tumrt, iqrrer ad ibnu yat tmzgid tamaynut ɣ tama nɣ iggi n udɣar ad ɣ 1148, mk lli s ittyara s usddid ɣ warratn iqburn n uzmz ann. Mqqar asakud n usadur n 1153- 1154 lli ifka Rawd Al Qirtas tsul ttubdar dar kigan. Timzgid tamaynut irwas is tumẓ adɣar n Timzgid lli illan

== Tamsdagt ==

=== Bṛṛa ===
Trwas tuṣka ad ɣ bṛṛa nns kra n ugadir nɣ kra n tiɣrmt s iɣʷrban nns iḍnin d ifrarn, anaw ad tẓli sis tamsdagt [[Imwaḥḥidn|tamuwaḥḥidt]], ar t nttafa ɣ tugt n tmzgadiwin nnsn. Tṭṭaf tuṣka ad yan uɣawas n tisfrin, yaẓ i ukuẓdis, gis 43 f 40 id mitru. Yat tmẓlit nna s tẓli timzgid ad tga tt talɣa d waddud n tṣṣumɛt, illan ɣ tuẓẓumt n uɣʷrab nns n iffus ɣ yixf n tlimamt ; tamẓlit ad n usugn ur da t nttafa ɣ tmzgadiwin imzrayn. Tṭṭaf taṣṣumɛt yat tsila igan unziɣan d ar d tettffɣ s bṛṛa zɣ uɣrab n bṛṛa lli lli as issutln, mac dars yat tifrist ibbin nɣ d ur ikmmln, g unmgal da nttafa tiṣṣumɛin yaḍnin n [[Imwaḥḥidn|imuwaḥḥidn]] mqqurnt d zurnt (zun d taṣṣumɛt n Kutubiyya g Mrrakc d [[Xiralda|Giralda]] g Icbilya). Timzgid gis sa n ikccumn: kraḍ ɣ tsga n lqblt d tggut d yan ukccum anammas ɣ iẓẓlmḍ. 

=== Agʷns ===
G ugʷns, timzgid ad dars yan unmala n igjda azurtan s yan usarag agnsan. Tadala n tẓallit tadslant tettubḍa f tẓa n id ṣaḥn (s [[Tutlayt Tanglizt|tnglizt]]: Nave) (imikk zɣ tsga n iẓẓlmḍ ar iffus) s idrasn n [[tiskiwin s uzzal n wayyis]] ifrsn.

==== ''Miḥrab'' ====

== Isugam ==
