{{databox|en=Awjila language}}
'''Tutlayt tawilant''' (ism adɣaran: '''Jlan n Awilen''', '''tawilant''' nɣ '''Tawjilit'''<ref>[http://salvadorjafer.net/linguasfera/1Afroasiatic/10Tamazic/lingtamazic.htm Linguasfera: Tamazic (Berber)](catalan) Llengües, Literatures i Cultures del Món, [LLCM], Retrieved the 27 October 2015</ref><ref>[http://www.maroc.nl/forums/nieuws-de-dag/122656-berbers-willen-geen-arabieren-meer-zijn-12-print.html Berbers willen geen Arabieren meer zijn](unimportant parts in dutch), maroc.nl, Retrieved the 27 October 2015</ref>) tga yat tutlayt tamaziɣt nna illan ɣ imizi n unɣubu<ref>[https://www.ethnologue.com/18/language/auj/ Awjila Berber language | Jlan n Awilen] at ''Ethnologue'' (18th ed., 2015)</ref>, tg zɣ [[tutlayin timaziɣin tigmuḍanin]] ittyusawaln ɣ uẓnig n [[Awjila]] ɣ [[Brqa]] ɣ [[Libya]]<ref name=":0">http://portal.unesco.org/ci/en/ev.php-URL_ID=11198&URL_DO=DO_TOPIC&URL_SECTION=201.html "Libya: UNESCO-CI." Libya: UNESCO-CI. UNESCO, n.d. Web. 11 May 2015.</ref>.

== Umlan Imatayn ==
Tawilant tga agmam ɣ tṣṭṭat tamaziɣt n twja tafṛusyawit n tlutlayin, g tdurabbut n [[tutlayin timaziɣin tigmuḍanin]]. Taẓ ɣ mnnawt tɣawsiwin i [[Tutlayt Taɣdimsit|tɣdimsit]] mqqar tettyussiḍn is tlla ɣ imizi n unɣubu uggar s usutg n 2,000 ar 3,000<ref>Brenzinger, Matthias. "Language endangerment in northern Africa." Language diversity endangered 181 (2007): 123.</ref> n imsiwln nna d iɣaman. YUNISKU (-{UNESKO}-) ar tettini mas d tutlayt-ad taẓ bahra i inɣubu acku imsiwln akkʷ imẓẓiyn zrin awtay n wammas (45-65 n usggʷas)<ref name=":0" />.

Zrint tutlayin timaziɣin g [[Libya]] ddu tɣllabit ɣ uzmz n unbaḍ n [[Muɛmmaṛ Lqddafi|Muɛmmaṛ Lgddafi]], aylli yad inɣan mnnawt tmzarayin zun d tin Sukna irar tiyyaḍ ɣ imizi n unɣubu (zun d Tawilant d Tɣadamist). Igdl Lgddafi assmrs n tutlayin timaziɣin, inakṛ akkʷ ili n imaziɣn lliɣ inna "Ar aqqrayat i yixfawn-nnun s aynna tram ɣ tgʷmma-nnun -Imaziɣn, Tarwa n cciṭan, ur ss mit- macc ha-nn tgam ɣar ilibiyn kud nna tffɣm tigʷmma-nnun"<ref>http://muftah.org/denied-existence-libyan-berbers-under-gaddafi-and-hope-for-the-current-revolution/#.VVA-EflViko Solieman, Ishrah. "Denied Existence: Libyan-Berbers under Gaddafi and Hope for the Current Revolution." Muftah. N.p., 24 Mar. 2011. Web. 11 May 2015.</ref>. Ddu unbaḍ-nns kigan n imɣnasn f izrfan n ufgan (kcmn gi-sn imsnilsn zɣ tmizar yaḍn), aylli igan tamntilt n usar n umlan imaynutn f tutlayin timaziɣin g Libya d tdrusi n mad fllas ittyuran, mqqar s tɛṛabt, ɣ lantirnit.  

== Isugam ==
<references />

{{Tutlayin Timaziɣin}}
{{Amud/Tutlayin}}
