{{databox|en=Awjila language}}
'''Tutlayt tawilant''' (ism adɣaran: '''Jlan n Awilen''', '''tawilant''' nɣ '''Tawjilit''') tga yat tutlayt tamaziɣt nna illan ɣ imizi n unɣubu, tg zɣ [[tutlayin timaziɣin tigmuḍanin]] ittyusawaln ɣ uẓnig n [[Awjila]] ɣ [[Brqa]] ɣ [[Libya]].

== Umlan Imatayn ==
Tawilant tga agmam ɣ tṣṭṭat tamaziɣt n twja tafṛusyawit n tlutlayin, g tdurabbut n [[tutlayin timaziɣin tigmuḍanin]]. Taẓ ɣ mnnawt tɣawsiwin i [[Tutlayt Taɣdimsit|tɣdimsit]] mqqar tettyussiḍn is tlla ɣ imizi n unɣubu uggar s usutg n 2,000 ar 3,000 n imsiwln nna d iɣaman. YUNISKU (UNESKO) ar tettini mas d tutlayt-ad taẓ bahra i inɣubu acku imsiwln akkʷ imẓẓiyn zrin awtay n wammas (45-65 n usggʷas).

Zrint tutlayin timaziɣin g [[Libya]] ddu tɣllabit ɣ uzmz n unbaḍ n [[Muɛmmaṛ Lqddafi|Muɛmmaṛ Lgddafi]], aylli yad inɣan mnnawt tmzarayin zun d tin Sukna irar tiyyaḍ llant ɣ imizi n unɣubu (zun d Tawilant d Tɣadamist). Igdl Lgddafi igdl assmrs n tutlayin timaziɣin, inakṛ akkʷ ili n imaziɣn lliɣ inna "Ar aqqrayat i yixfawn-nnun s aynna tram ɣ tgʷmma-nnun -Imaziɣn, Tarwa n cciṭan, ur ss mit- macc ha-nn tgam ɣar ilibiyn kud nna tffɣm tigʷmma-nnun". Ddu unbaḍ-nns kigan n imɣnasn f izrfan n ufgan (kcmn gi-sn imsnilsn zɣ tmizar yaḍn), aylli igan tamntilt n usar n umlan imaynutn f tutlayin timaziɣin g Libya d tdrusi n mad fllas ittyuran, mqqar s tɛṛabt, ɣ lantirnit.  

== Isugam ==
<references />
{{Tutlayin Timaziɣin}}
{{Amud/Tutlayin}}
