{{Databox}}Tga '''Kulunya''' (s [[Tutlayt Talimant|tlimant]]: -{Köln}-) yat tiɣrmt ɣ twilayt n Rayn Wisfalya n ugafa g utaram n [[Lalman|Almanya]]. Ilkm wuṭṭun n imzdaɣ nns uggar n 1.034.175 n ufgan ɣ usiḍn n usggʷas 2013, dffir maya tga tiɣrmt tis kkuẓt nna akkʷ imqqurn g almanya dffir [[Birlin]], [[Hamburg]] d [[Myunix]]. Tzga tɣrmt Kulunya f wasif n -{Rayn}- gr tiɣrmin n -{Bun}- d -{Dusldurf}-. 

Zɣ idrizn nns imazrayn tlla tkatridaralt n Kulunya nna yuɣaln i uzmz arumani nna illan ɣ tlgamt n Yunisku i taysi tamaḍlant. Tga Kulunya zɣ wammasn imqurn n usslmd ɣ utaram n Lalman s usrag n tillit n tsdawit n Kulunya d tsdawit n Kulunya i tmassnin timskrin d kigan n wammasn aḍnin n usslmd d urzzu, ɣmklli gis illa wammas n umaris n tnbaḍt tafidiralit talmanit i uḥṭṭu n tmnḍawt. 

Llan ɣ tɣrmt n Kulunya agudi n israsn n inzwayn d itiliẓriyn ɣ tmazirt n [[Lalman|Almanya]]. Ɣmk illa dis iggi n 60 n taddart n ufasr, d 200 n tmssiggzt ɣmklli gis 70 n uɣmis d tsɣunt nna ittfuɣn ku ass zɣ tɣrmt s timnaḍin kullutn n [[Lalman|Almanya]] d [[Urupa|Uruppa]]. Aɣlad Midyabark ɣ ugafa ataram n tɣrmt illa gis wuṭṭun mqqurn n tdrawin n uslkim, ashil d umyawaḍ. Zɣ ixatarn n inmuggarn n tdlsa illa anmuggar n Rrayn i usbnubk nna ittilin ku asggas ɣ wayyur n bṛayṛ, d unmuggar n Ccklaṭ. d kigan n inmuggarn yaḍnin.

{{Amud}}
[[Taggayt:Lalman]]
