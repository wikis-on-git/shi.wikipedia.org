'''Wawiḍlt''' nɣ '''Awjal''' nɣ '''Akujil''' iga zzɣ imudar imsuṭṭaḍ imseksumen ( lli icettan tifeyyi) d iga zzɣ aferruy n yimucciwen.

ar tlkkem taẓḍuyt n iwetman n uwjal gr 13 d 18 km, amma tiwetmin lli yemẓẓin xf iwetman ar lkkemnt 11 km. d immerwas ukujil kigan d ublinṣeṛ, d ar yadelli ittuɣal mas dars kra n tezdayt mqquṛn d iblinṣeṛn, macc ɣilad ssleknnt tuzrawin n DNA nns mas ur telli awen kra n tezdayt gratsn.

Ar tlkkem tiɣzi n wawiḍelt kra n 65 cm, d teɣzi n uceṭṭab nns gr 20 d 30 cm, d tattuyt nns dar iɣʷṛaḍ gr 40 cm d 45 cm. 

D sg tiɣawsiwin i bahra iẓellin wawiḍelt; imezgan nns isggann iɣzzifnin s kra n yizbalen n uglim iɣzzifnin awed nttni, d zdin d yimezgan ad ma yelkkemn kra n 20 n tgardat ar as ttawes g twafit n tiremt nns, amma izbalen n uglim ar as ttawesn awed nttni g ad issen ansa n ungisn nns.
