[[Afaylu:Muhammad Awzal Al Hawd.jpg|vignette|Tasna tamzwarut zɣ yan warra aclḥiy n tasuta tis 19 Udlis n al-ḥawḍ n Muḥmmad Awzal.]]
'''Agʷmmay Amaziɣ-Aɛṛab''' iga yan wanaw n ugʷmmay aɛṛab nna s tt inn kkant tutlayin timaziɣin ar ttyurant zg tasutin timaẓunin g tmizar n tmazɣa, s lawan akkʷ ɣ tmazirt n icelḥiyn ɣ unẓul utrim n lmɣrib.

== Amzruy ==

Ḍart n ukcam n lislam d tutlayt taɛṛabt s tamazɣa, ufan nn imaziɣn is fllasn iga ccil ad sslkmn tiɣlaf n usgd i ugdud, aya a f ssntan ar ttaran, ar ssuɣuln s tamaziɣt. Nnig n aya, illa mad yuran i tmntal tisrtanin zun d Ibn Tumrt.

Iɣ niwi f aylli bdrn kra n isugam imzrayn, rad ig “lqqʷran” n Ṣaliḥ Bn Ṭarif (tuddma n tasuta tis tamt), isr n iburɣwaṭn, adlis amzwaru nna ittyuran s tmaziɣt s ugʷmmay aɛṛab. Lqqʷran ad amaziɣ ur aɣ d zgis lkimnt amr tisuɣal n kra n twinas s tɛṛabt.

Ar aɣ addran isugam mas tt inn ikka yan yaḍn g tmazirt n Iɣumarn, g tgira n tasuta tis tẓat, iga ism nns Ḥamim Bn Manna, isrs asn ula ntta yan “lqqʷran” s tmaziɣt.

G tasuta tiss snat d mrawt, yara Ibn Tumrt mnnaw idlisn bac ad izuzzr tiwngimin n uẓgʷr nns asrtan gr imṣmudn lli bahra ur issinn i tɛṛabt. Llan ɣ udlis nns lli mi ism “Attawḥid” sa n igzzumn (laḥzab), inna asn ad aqqran yan ugzzum kraygat ass ḍart n tɣri n lḥizb, ilin kra n isugam ar ttalsen is asn inna ad t akkʷ ḥsun aylliɣ darsn yurri zun d lqqʷran. Bdrn daɣ isugam sin idlisn yaḍn, “Alqawaɛid” d “Liama”, sin itsn llan gr ifassn n mddn ɣ wakdu ann, maca ur aɣ d ilkim walu zɣ idlisn n Ibn Tumrt.

Sg uzgn wis sin n tasuta tis 12 ar tasuta tis 20, tbayn d twrglat n tirra lli mi qqarn “Lmazɣi”. Tawrglat tẓli ɣ umata s usgd, izrfan, id msmun awal isinutlayn, mayd ittyussann g tsnijjit, akud, tsnitrit d usiḍn. Awttas n twrglat ad iga t usutti ddaw n tɣlaf n usgd anslem d ushwn n ulmmud n imḥḍarn, ukan ayann a f gan t ɣ umata tanḍḍamt irxan g uḥssu.

== Ilugnn nns ==
G tɣuri nna ifsr Nico Van Den Boogert g 2000, Imdyatn iqburn akkʷ n usnmarra n tasutin timaẓunin ɣ Sus gan zɣ tasuta tis 10 (ḌL), gin imggura akkʷ zɣ tis 14 (ḌL).

Mqqar nẓḍaṛ ad naf kra n inuḥyutn g usmdya n kra n trgalin, da ittɣama usnmarra ad iga armskil. Maya da immal is d willi srsnin anagraw ad swingmn gis zwar mzyan bac ad sis sslmadn i imslmaziɣn. Arratn iqburn a ɣ ar nttafa tillugna akkʷ imqqurn.

=== Iɣritn ===
Ɣ umata n warratn, tiguriwin da tggant tigaɣranin akkʷ nɣ
Da isnuḥyu usnmarra gr kkuẓ iɣritn: ‘’a’’, ‘’i’’, ‘’u’’ d ‘’e’’ (aɣri afssas). Iɣritn ‘’a’’, ‘’i’’ d ‘’u’’ da ttyuran s Ḥuṛuf lmadd (حروف المدّ), imdyatn:
{| class="wikitable"
|+
!
!Alatin/Tifinaɣ
|-
|ت'''ا'''س'''ا'''فت
|tasaft
|-
|ت'''ي'''زن'''ي'''رت
|tiznirt
|-
|ت'''و'''ل'''و'''ل'''ي'''ت
|tululit
|}

Ɣ usnmarra arimɣr, aɣri anammas e (aɣri afssas) ur ar ittyura ɣ tuẓẓumt n tguri. Yiẓḍiṛ uɣri afssas ula ad yili ɣ tfirin ṛẓmnin:
{| class="wikitable"
|+
!
!Alatin/Tifinaɣ
|-
|تامماشت
|tamemmact
|-
|تاسلت
|tasselt
|-
|يلودى
|yeludi
|}

Ɣ usnmarra imɣr, aɣri afssas ar bahra ittyura s Fatḥa. G kra n warratn yaḍn s Kasra.

==== Iɣritn n tuddma n tguri: ====
Kra n idlisn tettyura gisn ''i-'' d ''u-'' s alif mamduda nna tḍfṛ ya’ nɣ waw. Amsli ''a-'' g tuddma n tguri da ittyura s alif mamduda nna iḍfṛn hamza ittyagaln, imdyatn:
{| class="wikitable"
|+
!
!Alatin/Tifinaɣ
|-
|ء'''آي'''ت ورسانن
|Ayt Wersanen
|-
|'''آي'''فشتالن
|Ifectalen
|-
|'''آو'''غزافن
|Uɣzafen
|}

Arratn yaḍn gisn ɣar yan umdya n uɣri tuddma n tguri a-, ittyura gis s alif mamduda:
{| class="wikitable"
!
!Alatin/Tifinaɣ
|-
|'''آ'''وداد
|udad
|}

G twilatin timɣrin g kraygat mani nɣ g kra n igzzumn ka, zun d arra ''Kitab Al-Asma'' n Ibn Tunart, da tettyura ''a-'' n tuddma s alif-mamduda nɣ alif mamduda d yat hamza nna tt zwarn:
{| class="wikitable"
|+
!
!Alatin/Tifinaɣ
|-
|'''آ'''مكراز
|amekraz
|-
|'''ءآ'''درار
|adrar
|-
|'''ءآ'''غاز
|aɣaz
|}

Ɣ twilatin timɣrin, Ar ittara [[Ibn Tunart]] ''i-'' n tuddma s alif ilan yat lhmza ddaws, tiḍfur tt ya’:
{| class="wikitable"
!
!Alatin/Tifinaɣ
|-
|'''إي'''ردن
|irden
|}

Ɣ tuddma, u- da tettyura s alif d hmza ittyuzmmamn g tuẓẓumt nns, tiḍfur tt waw:
{| class="wikitable"
!
!Alatin/Tifinaɣ
|-
|'''أو'''ماد
|ummad
|}

Aɣri afssas n tuddma n tguri da ittyura s alif (s Tatḥa tamẓẓyant tamattuyt g uḍris imɣr):
{| class="wikitable"
!
!Alatin
|-
|'''ا'''فسوا
|efsu
|-
|'''ا'''نس
|ennes
|-
|وار '''الا'''غ
|war elleɣ
|}

G warratn yaḍnin, tiguriwin timaziɣin da ttyaflent gant tirimɣrin. Kud nna tettyura kra n tguri bla agaɣri, da ittyura ''a-'' n tuddma n tguri s walif, ttyuran ''i-'' d ''u-'' n tuddma s alif nna iḍfṛ ḥarf al-madd nna dids yuckan:
{| class="wikitable"
!'''Aɛṛab'''
!Alatin
|-
|'''ا'''دمام
|admam
|-
|'''اي'''غرى
|iɣrey
|-
|'''او'''كان
|ukkan
|}

Iɣ ur ittyuzmmam ugaɣri, iẓḍaṛ alif-waw ad ig ''u-'' nɣ ''aw-'', tiẓḍir alif-ya’ ad tg i- nɣ ay-:
{| class="wikitable"
|+
!'''Aɛṛab'''
!Alatin
|-
|'''او'''ماد      
|'''u'''mmad
|-
|'''او'''سرغينت      
|a'''w'''serɣint
|-
|'''اي'''زرى     
|'''i'''zrey
|-
|'''اي'''رنى      
|a'''y'''erni
|}

==== '''Iɣritn n tgira n tguri:''' ====
Ɣ tgira n tguri, da bdda ittyura ''-a'' s alif. Kra n tkkal s alif maqṣura (ألف مقصورة) nɣ s ha’ (هاء)

Ɣ tgira n tguri, Waw (الواو) da igzza aɣri ''-u'' nɣ aznaɣri ''-w''. G kigan n tkkal da t iḍffṛ yan walif lli igan ɣar imis awnɣan:
{| class="wikitable"
!'''Aɛṛab'''
!Alatin
|-
|وايلل'''و'''ا     
|waylell'''u'''
|-
|خيز'''و'''ا     
|xizz'''u'''
|-
|افرسي'''و'''ا   
|afersi'''w'''
|-
|تيلفا'''و'''ا    
|tilfa'''w'''
|}

=== '''Tirgalin:''' ===
Amata n trgalin ur illi umukris g tirra nnsn maca wid da ur illin ɣ uskkil aɛṛab idḥi imaziɣn stin askkil akkʷ yaẓn i walli ran ad t aran.

Aya a f ar nettafa ḍ ittyura s ṭa’ (طاء) acku asusru n ض ɣ wakud ann naḥya t d win tɛṛabt tanawayt tatrart, imdyatn:
{| class="wikitable"
!'''Aɛṛab'''
!Alatin
|-
|انلكو'''ط'''
|anelku'''ḍ'''
|-
|تيكي'''ط'''ا
|tiki'''ḍ'''a
|}

Targalt ẓ da tettuzmmem s zay nɣ s ṣad
{| class="wikitable"
!'''Aɛṛab'''
!Alatin
|-
|تافر'''ز'''ي'''ز'''ت
|tafer'''ẓ'''iẓt
|-
|ا'''ص'''وكا
|a'''ẓ'''uka
|}

Ɣ kra n imdyatn idrusn, askkil ṣaḍ da igzza ṣ:
{| class="wikitable"
!'''Aɛṛab'''
!Alatin
|-
|تيبين'''ص'''رت
|tibin'''ṣ'''ert
|-
|ا'''ص'''غر     
|a'''ṣ'''ɣer
|}

Targalt g da tettuzmmam s ǧim nɣ kaf nɣ qaf:
{| class="wikitable"
!'''Aɛṛab'''
!Alatin
|-
|ايدجل    
|idgel
|-
|انكارف    
|angaref
|-
|امزقور    
|amezgur
|}

Targalt j da tettuzmmam ǧim nɣ cin:
{| class="wikitable"
!'''Aɛṛab'''
!Alatin
|-
|انا'''ش'''ل     
|ana'''j'''el
|-
|تون'''ج'''يفين
|tun'''j'''ifin
|}

Targalt tussidt ǧǧ da bedda tettuzmmam s ǧim:
{| class="wikitable"
!'''Aɛṛab'''
!Alatin
|-
|از'''ج'''يج     
|aze'''ǧǧ'''ig
|-
|تاز'''ج'''اشت
|taze'''ǧǧ'''act
|}

'''Agancuc'''

Ar ittuzmmam ugancuc n trglin tulɣiwanin g tirra timɣrt s tmatart ḍamma (الضمة), f uskkil nna nit ilan agancuc nɣ walli t izwarn.

== Isugam ==
-{<references />}-
{{Tutlayin Timaziɣin}}
