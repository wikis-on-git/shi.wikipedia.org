{{Databox|fr=Tinghir}}
Tga '''Tinɣir''' (s [[tifinaɣ]]: '''ⵜⵉⵏⵖⵉⵔ''') yat tmdint imẓẓyn illan ɣ tuẓẓumt-agmuḍan n tgldit n [[Lmɣrib]], tlla ɣ tmazirt n [[Asammr]], twala i tsga n [[Tasga n Dṛɛa-Tafilalt|Dṛɛa-Tafilalt]] ɣ uzaɣar n Tudɣa ar tuffɣa n [[Aṭlas mqqurn|Waṭlas Mqqurn]] taman udrar n [[Adrar n Saɣru|Saɣru]].

== Aẓur n yism ==
Ikka-d yism n Tinɣir tutlayt [[Tutlayin timaziɣin|tamaziɣt]]. Ig asmun n sin tguriwin ad tnt igan : ''Tin + Iɣir'' , s unamk n Adɣar n udrar

== Imzdaɣ ==
Ar ittini usidn lli ittuyskar ɣ usggwas n 2004 mas tiɣrmt ad zdɣn gis uggar n 41 984 n middn. Akk imzdaɣn n tiɣrmt ad gan [[imaziɣn]], ar sawaln akk gratsn s [[Tamaziɣt n Waṭlas anammas|Tamaziɣt n waṭlas anammas]] mac ar aqqran tutlayt nnsn ''taclḥit''. Ɣ tsgiwin ann lli ɣ tlla tmdint ad, zdɣnt tiqbilin timaziɣin zund [[Ayt Ɛṭṭa]] ɣ iffus nns, Ayt Mrɣad ɣ ugmuḍ, Ayt Ḥdidu ɣ ugafa d Ayt Yaflman.

== Asnmkta ==
Ar ittini usiḍn lli ittyuskar ɣ usggʷas n 2014 mas<ref>[http://rgphentableaux.hcp.ma/ RGPH 2014 - Site HCP]</ref>:

=== Aslmd ===

* Asɣl n taqubbanit (middn lli ur ssin ad aqran wala ad ttaran) : 22,9%
* Asɣl n imzdaɣ lli iɣran ar usinan n usmdi nɣd uggar : 19,5%

=== Tadamsa ===

* Asɣl n imzdaɣ lli llan ɣ isggasn nnsn n twuri : 41%
* Asɣl n tarwuri (middn lli ur ṭṭafn tawuri) : 10,3%
* Asɣl n imzdaɣ lli swurin dar lmxzn (nɣ kantin swurin gis) : 16%
* Asɣl n imzdaɣ lli swurin ɣ uslig (nɣ kantin swurin gis) : 45,7%

== Tiɣbula ==
<references />

== Ɣaylli sis izdin ==
{{Commons izddar|Tinghir|Tinɣir}}{{Tasga n Dṛɛa-Tafilalt}}{{Amud/Lmɣrib}}
[[Taggayt:Timdinin n Lmɣrib]]
[[Taggayt:Taɣrma]]
