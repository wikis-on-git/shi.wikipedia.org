[[Afaylu:Korb mit Brötchen.JPG|vignette|Anawn n uɣṛum]]
'''Aɣṛum''' iga yat tirmt tamatayt ittuskarn s [[Aggurn|uggurn]] d [[Aman|waman]], d ila s umata [[tisnt]]. Ɣ umzruy, iga tirmt izwarn akk ɣ bahra n tmizar. Nttat ad igan tirmt akk iqburn ittuskarn s ufus n ufgan, d istuhmma bahra zɣ ussnti n uzmz n tfllaḥt. Iṭṭaf ula tiwuriwin tidlsanin yaḍn (tunnunt, timyurin... ).  

Aɣṛum iẓḍar ad ixmr s imikrubn, niɣ s ikimitn, niɣ s uswḍu nna ittsuffun aɣṛum. Ɣ mnnawt n tmizar, aɣṛum n ugadaz ar gis ittili timrniwin nna as isnfaln aklu, tudrt, asyufu, d tɣawsiwin yaḍnin.  

Ar ittwwu uɣṛum ɣ ufrnu aqbur niɣ afrnu igan win aɣṛum, niɣ tiɣarasin yaḍn (s umdya: iẓṛan rɣanin). Askkir n uɣṛum iga tawuri n buɣṛum. D buɣṛum ula nttan ar izznza aɣṛum.  

[[Abrbr]] iga taɣarast akk iqburn n uskkir n utci. Buɣṛum iga t amskar n uɣṛum.  

== Ifrdisn ==
[[Afaylu:Un festival célèbre la tradition culinaire tunisienne (5238660948).jpg|thumb|Yan wanaw n uɣṛum ɣ [[Tunes|Tuns]] gis tmatart n taẓṛẓit d tmatart n tafust.]]
Ifrdisn ucciln n uɣṛum: 

* Aggurn
* Tuxmirt
* Tisnt
* Aman

D ɣ kraygat wanaw illa mad ittrnun: Tiglay, Akʷfay, Askkaṛ, Tudit, Azatim.

== Asmuttg ==

=== Tanfalit ===
Iṭṭaf uɣṛum isqquln ɣ dar id buɣṛum izzulann: Agḍam n waman ɣ uɣṛum nttan ad asqqul akk istuhmman ɣ uskkir n uɣṛum, acku iṭṭaf laṭṛ f talɣa n uɣṛum. Irdn iqqurn ar issumum 62% n waman, macc irdn isdidn ɣas 56%. Tuggt n id buɣṛum ar ttggan ngr 60% d 75% n waman. 500 gram n uggurn ar yakka snat tkumirin.[[Afaylu:Tortillas de rescoldo.jpg|vignette|Tiklitin n usmuttg n uɣṛum.]]

=== Aggurn ===
Aggurn iga t irdn iẓḍan. Aggurn ar yakka talɣa izwarn n uɣṛum. Ar as yakka ula aprutin lli rad gis yili. Tumayt n uprutin ɣ uggurn nttat ad immaln bahra tayufa n lɛjint n uɣṛum d ula aɣṛum iwwan. Waxxa nẓḍar ad nskr aɣṛum s kraygat wanaw n uɣṛum, yuf ad tili tumayt n uprutin ngr 12% d 14%. 

Aggurn ar ittuxlaḍ d tuxmirt d tisnt. Tisnt (akluṛid n uṣudyum) ar ttrnu tamimt n uɣṛum d ar tssidrus tawuri n tuxmirt. Ar tswuri ula f talɣa tamatayt n uɣṛum s ussidus n uglutin. Kra n id buɣṛum ar ffaln tisnt, niɣ ar as ttggan dffir 20 n tusdidt bac ad isunfu, ɣayad ar ittaws i tawṭulizt (autolyse) n lɛjint.

=== Aswḍu ===
Aɣṛum iswḍan iga t iɣ ixmr s usinuksid n ukaṛbun. Zɣ tuẓẓumt n tasut tiss 19, ittwassn wanaw ad n uɣṛum s tɣarast n uswḍu ɣ Tgldit Imunn. Tamssurt n Uɣṛum Iswḍn (Aerated Bread Company) ad tt yadlli iskarn, tzznz gis bahra. Tbda tmssurt ad ɣ usggʷas n 1862, tbdd ɣ usggʷas n 1955.

== Tawuri n uglutin ɣ uskkir n uɣṛum<ref>https://www.bakeinfo.co.nz/Facts/Gluten/What-role-does-gluten-play-in-bread-making-</ref> ==
Aglutin d ugliyadin gan iprutinn ittyafan ɣ uɣṛum. Aglutin nttan ad iskarn aẓṭṭa n uɣṛum s tɣarast n tilggʷitin usulfid. Aglutin illa bahra ɣ irdn. Ɣayad ad yujjan middn ad bahra ssmrasn irdn f tumẓin.

== Amzruy ==

=== Azmz aqbur ===

==== Ɣ Miṣṛa ====
Ar nttini is ibayn uɣṛum ɣ dar imiṣṛiyn. Nttni ad yufan is iɣ tsmrkst irdn ẓḍanin s wanan n Unil ar ttuff lɛjint. Ɣ usggʷas n 300 dat n lmasiḥ, ibda uskkir n tuxmirt ɣ dar id buɣṛum insbaɣurn n [[Miṣra|Miṣṛa]].

==== Ɣ Ṛuma ====
[[Afaylu:Pompei pane.jpg|thumb|Aɣṛum ɣ Pompay.]]Ula ɣ dar iṛumiyn, aɣṛum iga tirmt n kraygat ass, ntta d tgulla. Ɣ uzmz n Ṭrajan, ibda usslmd n uskkir n uɣṛum. Ɣayad yujja id buɣṛum ad igutn ɣ uzmz nns. Ibdr Plin Aqbur, is ɣ uzmz n Ugust, illa uggar n 329 n id buɣṛum ɣ Ruma.<ref>Pliny Aqbur (1938). ''Natural History''. Loeb Classics. p. 1.255.</ref> 

Aɣṛum ittyafan ɣ [[Pompay]] ttubḍant s tɣarast n igrikiyn f igzman. 

==Anawn n uɣṛum==
Iẓḍaṛ ad inaḥya uɣṛum s wanaw n uggurn lli s ittuskar niɣ adɣar lliɣ iwwa. S umdya: 
* Aɣṛum n tumẓin ittuskar s tumẓin.
* Aɣṛum n ufrnu inwa ɣ ufrnu.

=== Anawn yaḍnin ===
[[Afaylu:Bazin.jpg|thumb|Yan wanaw infln n uɣṛum ism nns abazin]]
[[Afaylu:Brioche aux pépites de chocolat.jpg|vignette|Briyuc]]
* Abazin: Iga yan wanaw n uɣṛum n ɣ [[libya]]. Ar ittuskar s tumẓin d waman d tisnt.

* Brioche: Yan wanaw n uɣṛum afṛanṣiṣ. Ar gis ttggan tiglay d tudit bac ad izggʷaɣ bahra ɣ bṛṛa nns

== Amawal ==

* levure : amtun
* blé : irdn
* afrdis : ingrédient
*arktu: mélange
*uccil: obligatoire

== Isɣann ibṛṛaniyn ==

* (s tnglizt) Amzruy igzzuln n uɣṛum, History.com ([https://www.history.com/news/a-brief-history-of-bread asɣn])

== Tiɣbula ==
<references />

[[Taggayt:Utci]]
