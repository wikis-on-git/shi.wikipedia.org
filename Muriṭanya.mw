{{Ismawn mrwasnin/Tin imgradn|Ism=[[Muritanya (ismawn mrwasnin)|Muritanya]]}}
[[Afaylu:Mauretania et Numidia.jpg|thumb|Takarḍa n tagldir n Muriṭanya.|220x220px]]
'''Muritanya''' nɣ d '''Mawritanya''' tga yism n yat tgldit [[Imaziɣn|tamaziɣt]] tkka-tt-inn ɣ mad izrin ɣ ugafa utrim n udɣar nna mu nttini ɣilad ism n [[Tamazɣa]]. Tuckad zɣ [[talatint]] '''Mauretania''' nɣ d '''Mauritania'''. Dar igrikiyn iqburn tkka-tt-inn tga s yism Murusya, '''Maurusia - Μαυρουσῐ́ᾱ.'''<ref>[https://penelope.uchicago.edu/Thayer/E/Roman/Texts/Strabo/17C*.html ''The Geography of Strabo'']-  ''The Geography of Strabo''. Ittuyẓra ass n 27 Jwiyyi 2020.</ref> Igr arakal lli s tinn tkka tɣʷit ɣ-akud-ann tgldit ad ar itbddal zɣ tasut s tayyaḍ. Ɣ uzmz n ugllid [[Bukus II|Bukus wis-sin]]<ref>Phillip C. Naylor (7 May 2015) - [https://books.google.co.ma/books?id=ftFbCQAAQBAJ&pg=PA376&redir_esc=y ''Historical Dictionary of Algeria''.] Rowman & Littlefield Publishers. p. 376. <bdi>978-0-8108-7919-5</bdi></ref> tkka-tt-inn tgldit ad tɣʷi akal zɣ agaraw anaṭlas ar ugmuḍ n [[Dzayr]]. Ttussann ɣ-akud-ann imuriṭanyn dar irumiyn d igrikiyn s yism n Imuriyn (s [[tanglizt]]: Mauri).<ref>[https://www.britannica.com/place/Mauretania-region-North-Africa "Region, North Africa"]- ''Encyclopedia Britannica''. August 9, 2007</ref>

'''[[G.M|Gr Tamawt]]:''' Tirra n '''Muriṭanya''' s uskkil n "ṭ" ad is naḥyan tagldit tamaziɣt ad af nsawal ɣilad d tmazirt n [[Muritanya]] lli illan ɣ iffus n [[Lmɣrib]]. Mqqar ṭṭafn s sin-itsn ismawn mrwasnin ur illi gratsn awd yat tazdayt, acku mqqar iwtta n tgldit ad taqburt ur bahra baynn ɣ iffus, micc ur jju lkmn iffus n idrarn n [[Idrarn n Waṭlas|Waṭlas]] d idɣarn lli ɣ tlla tamdint n [[Mrrakc]] ɣilad. Tmazirt n [[Muritanya]] n ɣila ɣar ifransawiyn ka ad as-igan ism ann lliɣ tt stɛmrn, micc ɣ mad izrin tkka-tt-inn ttussan s yism n tmazirt n Cngiṭ.

== Aẓur n yism ==
Ikka-d yism ad n Muriṭanya ism alatin lli d sxddmn irumiyn s usint z darsn igrikiyn iqburn, lli tn ikkan ar saghasn tasga n ugafa n Lmɣrib s Murusya (s [[Tutlayt Tagrikt|tagrikt taqburt]]: ''Μαυρουσῐ́ᾱ''), d imzdaɣ nns s Murusyus (s [[Tutlayt Tagrikt|tagrikt taqburt]]: ''Μαυρούσιος'') d ɣid ad ikka yism alatin n Muri (''Mauri'') lli gan i aɣrf n [[Imuriyn]]. Llan kraḍ turdawin igjdan imqqurn f aẓur n yismawn ad:

* Aẓur [[Tutlayt Tagrikt|Agrik]], zɣ Mawrus nɣ Mavrus (''μαύρος'') lli d ilan anamk n ''Asggan.''<ref>George Leighton Ditson. ''The Crescent and French Crusaders'' (''s tanglizt''). p. 122</ref>
* Aẓur [[Tutlayt Tafiniqit|Afuniq]], zɣ Muharim, lli isnamkn: ''Akal lli d illan ɣ utaram'' nɣ ''ɣ tigira n umaḍal.''<ref>Gabriyil Kamp (2007). ''Les Berbères'' (''s tanfransist''). Babel</ref>
* Aẓuṛ [[Tutlayin timaziɣin|Amaziɣ]], zɣ Amur nɣ Tamurt, lli ilan anamk n ''Tamazirt.''<ref>[https://tal.ircam.ma/dglai/lexieam.php Amawal n wantirnit]- Asinag Agldan n Tussna Tamaziɣt.</ref>

== Tiɣbula ==
{{Commons}}
<references />
[[Taggayt:Amzruy]]
[[Taggayt:Tarakal]]
