{{Databox}}

Tga '''Ayt Urir''' yat tiɣrmt. Tlla ɣ tmnaḍt n [[Lḥuz]] ɣ tsga n [[Tasga n Mrrakc-Asfi|Mrrakc-Asfi]] ɣ tmazirt n [[Lmɣrib]]. Ar ittini usiḍn lli ittuskarn ɣ 2014, mas d 39 108 n yan ad izdɣn ɣ tmdint ad, nẓḍaṛ ad nini mas ilkm uṭṭun n imdaɣ ɣ 2020 s 52 288 umzdaɣ.

== Tarakalt ==
Tlla Ayt Urir ɣ iffus-agmuḍan n uzaɣar n Lḥawz, taggug f tmdint n Mrrakc s kra n sin id mraw d sa n id kilumitr. Tettubna ɣ tmi ngr idrarn n waṭlas mqqurn d uzaɣar, ɣ yat tattuyt n 670m. Ar gis izzray wasif n Zat ɣ tsga n iffus n tmdint, asif ad iga yan ɣ isaffn n [[Asif n Tansift|Tansift]] lli bahra istawhman, Nttan ad igan waggur n ukccum n Imi n Zat, yat tsukt n 8 id kilumitr nna ɣ llan tugt n waddagn d imɣyan.

== Tadimugrafit ==
Tga Ayt Urir tamdint lli akkʷ imqqurn ɣ [[Tamnaḍt n Lḥawz|tsga n Lḥawz]] (mqqar [[Taḥnnawt]] ad igan tamaẓunt n tsga), tssn tadimugrafit n Ayt Urir zɣ tigira n tasut tis xx<sup>e</sup> yat tisri tamakat, lliɣ izri wuṭṭun n imdaɣ zɣ 12 162 ɣ usggʷas n 1994 ar 20 005 ɣ 2004. Tisri ad tɣamann ɣmkad ɣ isggʷasn n 2000 d 2010, iɣli wuṭṭun n imdaɣ n tgrawt ar 39 108 ɣ 2014. Amata n imzdaɣ n tmdint ad gan imslmaziɣn, 73% n imzdaɣ  n tgrawt gan imsiwln n [[Tutlayt Taclḥit|tutlayt taclḥit]].

== Asnmkta ==
Ar ittini usiḍn lli ittyuskar ɣ usggʷas n 2014 mas<ref>[http://rgphentableaux.hcp.ma/ RGPH 2014 - Site HCP]</ref>:

=== Aslmd ===

* Tigmiḍi n taqubbanit (middn lli ur ssin ad aqran wala ad ttaran) : 28,1%.
* Tigmiḍi n imzdaɣ lli iɣran ar usinan n usmdi nɣd uggar : 15,4%.

=== Tadamsa ===

* Tigmiḍi n imzdaɣ lli llan ɣ isggasn nnsn n twuri : 44,3%.
* Tigmiḍi n tarwuri (middn lli ur ṭṭafn tawuri) : 14,3%.
* Tigmiḍi n imzdaɣ lli swurin dar lmxzn (nɣ kantin swurin gis) : 13,8%.
* Tigmiḍi n imzdaɣ lli swurin ɣ uslig (nɣ kantin swurin gis) : 53,7%.

== Tiɣbula ==
<references />

== Ɣaylli sis izdin ==
{{Commons izddar|Amizmiz|Amẓmiz}}{{Tasga n Mrrakc-Asfi}}{{Amud/Lmɣrib}}
