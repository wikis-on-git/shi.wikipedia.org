
'''Amawas''' ar ittyura (s [[tifinaɣ]] '''ⴰⵎⴰⵡⴰⵙ''') iga yan unazur imqqurn asusi [[amṛṛuk]]i. Ilul ɣ usggas 1978 ɣ [[Dcayra]], tasga n iffus n [[Agadir|Ugadir]], tamdint n umarg amaziɣ. Ɣin aɣ iɣra ɣin a ɣ issnti tabrida ns ɣ umarg. 

Ɣ mzzi ns sul, Amawas ittut s uɣdjaj n umarg, inkḍ ɣ wallaɣ n uzawan, amzzuɣ ns issfld i i ur d imik ɣ taḍḍangiwin n umarg n rrways, ɣik lli d yugm ɣ tarmiwin n imarirn itrarn ([[Iznẓarn εbdlhadi|taznẓart]], [[Ɛmmuri Mbark]] d wiyyaḍ). 

Isnti tarmi ns ɣ 2000. ɣ umzwaru, yiws ɣ immussutn idlsann, iwizn n uzawan n tmsmunin ɣ tsga n [[Agadir|Ugadir]], Amawas ɣilad iskr amras ns ngr ayt umarg ɣ kraygat mani ɣ [[Amṛṛuk|Umṛṛuk]]. 

Tasmɣurt n usnflul ɣ unmuggar n [[Timitar|Tmitar]] ɣ 2005 lli yiwi, tul as bahra atig ɣ dar imarayn ns, aylli isgrn ɣ 2006 ad isffuɣ tasffift niɣd CD ns Taɣufi ɣ yan usqqul amaḍlan.

==Tasfift tamzwarut==
Igat '''Taɣufi''' ilint gis mnnawt tiytin (amun tiyt) lli igan:
* Tayri nm : tamdyazt n [[Muḥmmad Usus]]
* Nkkin :  tamdyazt n [[Muḥmmad Akunaḍ]]
* Nzant: tamdyazt n  [[Muḥmmad Akunaḍ]]
* Nlla sul: tamdyazt n [[Muḥmmad Usus]]
* Taɣufi: tamdyazt n [[Σli Azayku|Ali Sedqi Azayku]]

== Iwaliwn n taɣufi==
:::S tirra n [[Σli Sedqi Azayku]]
: Ddiɣ ur dari mad ak a winu ttiniɣ
: Adar inu ar ittddu, tasa nu kmmi n
: Ad gis inɣan igidr lli kkusiɣ nkki n
: Tayri nm tikṣṣad inu ugiɣ ad rwlɣ
: Ndel srs ar nssa gis nffaɣ isuyas
: Imɣza araɣ qqazn ɣ ismdal nnaɣ
: Inaɣan f wiyyaḍ ur jjin salan, ur rmin
: Ddiɣ ur dari mad ak a winu ttiniɣ
: Iɣ nfl kra nddu han is nra ad t awiɣ
: Ad didi ilin, ur idda an drɣ ssikln aɣ
: Ur rad sar naf nekki dis ad sul nsawal
: Tnɣa yyi taɣufi, waxxa yuf an ur aḍuɣ
: Ad ak^ ur tinnit id is kn ttuɣ, ur ufiɣ
: Iɣra yyi kra, iqqan aɣ d ad t lkmɣ, nflk
: Ddiɣ ur dari mad ak a winu ttiniɣ
: Iɣ teddit dar usagm kti d is ak nniɣ
: Imun unzar d tagut ɣ ulawn kigan
: Ass nna bdan issudu unzar akal nnaɣ
: Ibbaqi d wakal iger s tudert neg amud
: Imettawn n tagut iɣ taggug aɣ assan
: Nekki d im ar nessa win tittit igum aɣ
: Ddiɣ ur dari mad ak a winu ttiniɣ
: Tgit andaru lliɣ atlalan igadren
: Ur ssinɣ aylliɣ nestara timizar
: Kemmi n ur tssent nɣal is a ten tneqqat
: Neffuɣ nesgutti kigan nger s unaruz
: Nɣal is naggug nmun bedda ɣ uɣaras
: Neqqel s unzar d tagut ad bdun nmun
: Kigan ad netini ɣemk ur jjit uriɣ
: Ɣ ass ad ɣ turiɣ ha tabrat inu tlkem n

==Izdayn n brra==
* [https://web.archive.org/web/20110207214111/http://amawas-music.com/net/ Asit unṣib]
[[Taggayt:Aẓawan]]
[[Taggayt:Inaẓurn n umṛṛuk]]
[[Taggayt:Inaẓurn iclḥiyn]]
