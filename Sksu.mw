[[Afaylu:Couscous-1.jpg|thumb|266x266px|Taṭbṣilt n Sksu]]
Iga '''Sksu''' yat tirmt zɣ tiram timaziɣin nna nttafa ɣ [[Tamazɣa|tmazɣa]] kullut. Ar bahra ittuyskar ɣ wass wis sḍis n ussan ɣ imalass lli t igan ass n Ljamɛ. Mac ar t ntaffa dar middn yaḍn ur yaggugn f imaziɣn, bahra dar middn n tmizar n tasutlt n [[Ill Agrakal|yill agrakal]] zund [[Talyan|Ṭalyan]], [[Ṣbanya]], [[Brtqqiz|Burtuɣal]], [[Fransa]]...

==Ism==
Ism ad n Sksu ur bahra imngara dar middn n Tamzɣa, mac graygat yan d masat igmmi<ref>Cf . Dallet 1982, t. 709, Destaing 1938, niɣd Lawust 1920, t. 78, ar immla mnaw inwaln li sa ituynna sksu</ref>. Aduktur anmzray Muḥmmad Hbida iskr yan uzgal axatar inna gis mas d "ṣaykuk" tkka d tfṛanṣiṣt (C'est aux Coqs). Aya acku ur tt yufi ɣ imawaln n [[Tutlayt Taɛrabt|tɛṛabt]], ittu nɣ d ''-iskr is ittu-'' mas tlla yat tutlayt tanṣliyt ɣ tmizar n tfriqt n ugafa ism nns [[Tutlayin timaziɣin|tamaziɣt]].<ref>[https://u-tjarmunt.blogspot.com/2019/06/blog-post_19.html Asit n u-tjarmunt - ⴰⵏⴰⵡⵏ ⵏ ⵙⴽⵙⵓ] ''Yura tt : Lḥsn Zahur''</ref> 

Mlad is nn yugga unmzray ad imawaln n tmaziɣt, nɣ ka isaqsa imnnzgmn s tutlayt ad, rad issn mas d "ṣaykuk" -ig nssn mas d askkil yaẓ (ẓ) innfl s yaṣ (ṣ) nɣ yas (s) ɣ tmaziɣt, s umdya: aẓṭṭa -> aṣṭṭa, (ta)ẓṭṭat -> (ta)sṭṭat- iga uẓuṛ nns amaziɣ, tg yan zɣ wanawn n sksu.

==Imik n umzruy==
Ar ttinin Sksu ur dikka abla dar imaziɣn art skarn gaygat tusutin n dunit. Lucie Bolens masd imaziɣ ar skarn sksu z tusut 238 à 149 (nurta ylla saydna εisa) (Bulens, 1989, t. 61). ar tukan sul skarn s ɣilad ulla dar willi disn mḥadanin ɣ irumiyn.

== Ɣayli say tuyskar ==
[[Afaylu:Couscoussier.jpg|thumb|250px|Tagdurt niɣd tikint d tasksut ns]]
An ur nitti anzr manik sa ittuyskar sksu s tfiyi iqqourn ulla lqddid, trmtad tra:  
* Tifiyi nlqddid,
* D sksu n tmzin niɣ irdn,
* Xizzu,
* Taxsayt,
* Batata,
* Matica,
* Azalim,
* Tirkmin iɣllant,
* Lqzbur,
* Imik nwargan iɣ illa,
* Iɣ urilla zit n zaytun
* Imik lkmun ,
* Imik lbzar,
* Imik n tisnt,
* Imik ntḥmira niɣ zεfran.

== Inawn n sksu ==
* Sksu s lkdid
* Sksu su ufullus
* Sksu s tifiyi uwfunas
* Sksu s islman qurnin
* Sksu s 07 imndan
* Sksu s igumma

=== Inawn yadni ===

* Abrkuks : sksu mu izur waqqa nns.
* Aḥlḥul : sksu mu tdrus tɣara nns.
* Abaddaz : sksu ittuskirn ɣ uggrn n usngar.
* Ablbul : sksu ittuskirn ɣ uggrn n tmẓin.
* Aẓikuk : sksu iswan s uɣu indan.
* Tissi : sksu iswan s ukfay irɣan.
* Tismmit, asgl : sksu izzɣrn s wudi.
* Abraraz, abayrar : sksu mu tfulki tɣara nns.

== Ẓr ula ==
* [[Abaddaz]]

* 

== Iɣbula ==

* https://orbinah.blog4ever.com/en-arabe-etymologie-du-mot-berbere-sksu-kouskous

== Isaɣuln ==
<references />

== Ilikitn n brra ==

* '''( ar )''' Udyu isawaln f sksu.. tirmt d tmagit, tawalt ([https://www.youtube.com/watch?v=82Gt8fhEKfQ Alink])

[[Taggayt:ⵜⴰⵏⵡⴰⵍⵜ]]
