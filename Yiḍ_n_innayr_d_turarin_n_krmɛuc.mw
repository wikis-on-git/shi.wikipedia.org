Ar sffuglan imaziɣn ɣ wass n 13 innayr, s ixf n usggʷas amaziɣ lli igan ass izwarn ɣ wayyur zwarn n usggʷas amaynu ilkmn ɣilad 2971 n usggʷas.

Ixf n usggʷas amaziɣ ittawssan s yiḍ n innayr ɣ dar imaziɣn akkʷ n ugafa n tfriqt, ig usffuglu n iḍ n innayr yat tmyurt tazaykut, myarn imaziɣn ad sis sffuglan zɣ kigan n tasutin lli izrin.

Asffuglu ad iṭṭf kigan n tmatarin ɣ tussna n tmaziɣt, tili dars tazdayt d wakal n tmazɣa. iklli yad lli ittawssann, tamagit tamaziɣt tbdd f kṛaḍ isutar, akal, afgan, awal. ig wakal amaziɣ taɣawsa lli d dar addur dar ufgan amaziɣ, lliɣ iga nttan a issmɣin taɣrma n umaziɣ, tddr sul gis ar ɣilad tmmaɣ f iman nns tcbbr ɣ tudrt.

Ittawssan iḍ n innayr s wass izwarn ɣ usggʷas n tayrza. gnt tugtt n middn f ɣikan lliɣ yad sul ur ssnn middn aẓuṛ nns g umzruy, macc tidtt tamzruyt tɣama sul, ttyuran fllas kigan n tmrzutin, sawln fllas bahra inɣmisn d iwin inagan izaykutn n umzruy.

== Aẓuṛ n iḍ n innayr ɣ umzruy ==
Nnan imrzutn mas ilkm usggʷas amaziɣ 2971 n usggʷas, macc iẓḍaṛ a ig uggar n unckk ad, d ira ig azayku s kigan, acku  taɣrma tamaziɣt tlla uggar n umzruy ad.

Sawln imrzutn mas issfal usggʷas amaziɣ zɣ yat tmsart tamzruyt, iklli bdrn idlisn n umzruy. issfal usggʷas amaziɣ zɣ uzmz lliɣ ilkm ugllid amaziɣ ‘cicng’ amzwaru, ig agllid f tɣrma n miẓṛan, ig ugllid ad amaziɣ agllid n iqibṭin, ɣ usggʷas n 952 urta tlli tlalit.

Zɣ tizi ann ssfalnt tffugliwin n iḍ n innayr. lliɣ inra ugllid amaziɣ cicng agllid n miẓṛan tazaykut, g imnɣi illan ngr imaziɣn ilibin d miẓṛan. issfal tizi ann uzmz n tumrt, ddrn t tmizar s snat ɣ ddaw n tflst n yat tnbaḍt, bddn imnɣan s tt inn ikkan llan gratsn.

Imsasa wass n trnnawt ann n ugllid amaziɣ cicng d 12 innayr n usggʷas aṛumi.<ref>Adlis n [[Muḥmmad Cafiq]] , كتاب ثلاثة وثلاثون قرنا من تاريخ الأمازيغيين</ref>

== Ayyurn n usggʷas amaziɣ ɣ mnid yirn n usggʷas aṛumi ==
{| class="wikitable"
! ⴰⵢⵢⵓⵔ ⴰⵎⴰⵣⵉⵖ Ayyur amaziɣ
! ⴰⵢⵢⵓⵔ ⴰⵕⵓⵎⵉ Ayyur aṛumi
|-
|'''ⵢⴰⵏⵢⵓⵔ   yanyur   ''' 
|'''ⵉⵏⵏⴰⵢⵔ   innayr'''
|-
|'''ⵙⵉⵏⵢⵓⵔ    sinyur  ''' 
|'''ⵉⴱⵕⴰⵢⵔ ibṛayr'''
|-
|'''ⴽⵔⴰⵢⵓⵔ krayur   ''' 
|'''ⵎⴰⵕⵚ maṛṣ'''
|-
|'''ⴽⵓⵥⵢⵓⵔ kuẓyur   ''' 
|'''ⵉⴱⵔⵉⵔ ibrir'''
|-
|'''ⵙⵉⵎⵢⵓⵔ simyur  ''' 
|'''ⵎⴰⵢ may'''
|-
|'''ⵙⵉⴷⵢⵓⵔ   sidyur  ''' 
|'''ⵢⵓⵏⵢⵓ yunyu'''
|-
|'''ⵙⴰⵢⵓⵔ / ⵉⵣⵉⵖ sayur / iziɣ'''
|'''ⵢⵓⵍⵢⵓⵣ yulyuz'''
|-
|'''ⵜⴰⵎⵢⵓⵔ tamyur    ''' 
|'''ⵖⵓⵛⵜ ɣuct'''
|-
|'''ⵜⵥⴰⵢⵓⵔ tẓayur     ''' 
|'''ⵛⵓⵜⴰⵏⴱⵉⵔ   cutanbir'''
|-
|'''ⵎⵔⴰⵢⵓⵔ   mrayur ''' 
|'''ⴽⵜⵓⴱⵕ ktubṛ'''
|-
|'''ⵢⵉⵎⵔⴰⵢⵓⵔ   yimrayur    ''' 
|'''ⵏⵡⴰⵏⴱⵉⵔ nwanbir'''
|-
|'''ⵎⵉⴳⴳⵢⵓⵔ   miggyur       ''' 
|'''ⴷⵓⵊⴰⵎⴱⵉⵔ dujambir'''
|} 

== Ayyurn n usggʷas amaziɣ ɣ dar itargiyn, mnid n yirn n usggʷas aɛṛab ==
{| class="wikitable"
! ⴰⵢⵢⵓⵔ ⴰⵎⴰⵣⵉⵖ ⴰⵜⴰⵔⴳⵉ Ayyur amaziɣ atargi
! ⴰⵢⵢⵓⵔ ⴰⵄⵕⴰⴱ ayyur aɛṛab
|-
|'''ⵜⴰⵎⵉⵙⵙⵉⴷⵇ / ⵜⵉⵏ ⴷⵓⴼⴰⵏ tamissidq / tin  dufan'''
|'''محرم'''
|-
|'''ⵜⴰⵍⵍⵉⵜ ⵙⵉⵟⵟⴼⵜ  tallit siṭṭft      ''' 
|'''صفر'''
|-
|'''ⵜⴰⵍⵍⵉⵜ ⵉⵔⵖⵉⵜ   tallit irɣit'''
|'''ربيع  الأول'''
|-
|'''ⴰⵡⵀⵉⵎ ⵡⴰ ⵉⵣⵣⴰⵔⵏ  awhim wa izzarn'''
|'''ربيع  الثاني'''
|-
|'''ⴰⵡⵀⵉⵎ ⵡⴰ ⵉⵍⴽⴰⵎⵏ  awhim wa ilkamn'''
|'''جمادى  الأولى'''
|-
|'''ⵙⴰⵔⴰⵜ sarat'''
|'''جمادى  الثاني'''
|-
|'''ⵜⵉⵏⴰⵎⵖⴰⵔⵉⵏ   tinamɣarin ''' 
|'''رجب'''
|-
|'''ⴰⵎⵉⵣⵣⵉⵀⵍ   amizzihl'''
|'''شعبان'''
|-
|'''ⵜⵉⵏ ⵓⵥⵓⵎ   tin uẓum'''
|'''رمضان'''
|-
|'''ⵜⵉⵙⵙⵉ tissi'''
|'''شوال'''
|-
|'''ⵜⴰⵏ ⴳⵔ ⵎⴰⴷⴷⵏ   tan gr maddn'''
|'''ذو  القعدة'''
|-
|'''ⵜⴰⴼⴰⵙⴽⵉ    tafaski'''
|'''ذو الحجة'''
|}

== Ayyurn n usggʷas amaziɣ dat tlalit ==
Kra n wayyun n usggʷas amaziɣ urta llin iṛumin, d lliɣ urta illi [[Lislam]], sul llan ɣ yils n umaziɣ atargi:
{| class="wikitable"
|'''ⵜⴰⵢⵢⵓⵔⵜ ⵜⴰⵣⵡⴰⵔⵜ tayyurt tazwart'''
|'''ⵉⵏⵏⴰⵢⵔ  innayr'''
|-
|'''ⵜⴰⵢⵢⵓⵔⵜ ⵜⴰⴳⴳⵯⵔⴰⵜ tayyurt taggʷrat'''
|'''ⵉⴱⵕⴰⵢⵔ  ibṛayr'''
|-
|'''ⵢⴰⵔⴷⵓⵜ  yardut'''
|'''ⵎⴰⵕⵚ  maṛṣ'''
|-
|'''ⵙⵉⵏⵡⴰ  sinwa'''
|'''ⵉⴱⵔⵉⵔ  ibrir'''
|-
|'''ⵜⴰⵙⵔⴰ ⵜⴰⵣⵡⴰⵔⵜ  tasra tazwart'''
|'''ⵎⴰⵢ may'''
|-
|'''ⵜⴰⵙⵔⴰ ⵜⴰⴳⴳⵯⵔⴰⵜ tasra taggʷrat'''
|'''ⵢⵓⵏⵢⵓ  yunyu'''
|-
|'''ⴰⵡⴷⴰⵢⵉⵖⵉⵜ  ⵉⵣⵡⴰⵔⵏ awdayiɣit izwarn'''
|'''ⵢⵓⵍⵢⵓⵣ  yulyuz'''
|-
|'''ⴰⵡⴷⴰⵢⵉⵖⵉⵜ  ⵉⴳⴳⵯⵔⴰⵏ awdayiɣit iggʷran'''
|'''ⵖⵓⵛⵜ  ɣuct'''
|-
|'''ⴰⵡⵣⵉⵎⵜ ⵉⵣⵡⴰⵔⵏ awzimt izwarn'''
|'''ⵛⵓⵜⴰⵎⴱⵔ  cutambr'''
|-
|'''ⴰⵡⵣⵉⵎⵜ ⵉⴳⴳⵯⵔⴰⵏ awzimt iggʷran'''
|'''ⴽⵜⵓⴱⵕ  ktubṛ'''
|-
|'''ⴰⵢⵙⵉ aysi'''
|'''ⵏⵡⴰⵏⴱⵔ  nwanbr'''
|-
|'''ⵏⵉⵎ nim'''
|'''ⴷⵓⵊⴰⵎⴱⵔ  dujambr'''
|}

== taɣarast n usfuglu s wass n yiḍ n innayr ɣ tqbilt n [[Ilbnsirn]], [[Lmɣrib]] ==
[[Afaylu:Amazigh New Year - yiD n innayer - and folk game ( kerm3ouch ).ogg|vignette|شهادة السيدة رقية ايت بيهي ذات 85 عاما في عمرها، حول احياء رأس السنة الأمازيغية والالعاب الشعبية المرافقة للحدث بدوار أمديغر قبيلة دمسيرة جماعة تمزكدوين، محاورة حفيدها محمد المسعودي في الموضوع tamyurt n usffuglu n iD n innayr d turart dis imunn.]]
Ɣ tdggʷat yiḍ n innayr, ar ssnwant tawjiwin tagʷlla n usngar, ccn tt tawja sun dis aɣɣu. gawrn ar smurign izlan, bḍun tarzzifin gr asn ( tazart ikrmn, d awzarn n tknarit iqquṛn, d taqqayin n ttswik d lluz, awd lfakit yaḍn d tamimt ).
[[Afaylu:Tirmt tamzruyt tamazight ( askso).jpg|vignette|tirmt tamzruyt tamazight n id innayr ( skso / zaykuk )]]
[[Afaylu:Tirmt tamzruyt tamazight ( skso ).jpg|vignette|skso / zaykok, tirmt n id n innayr tamzruyt tamazight]]
Ɣ dar tuffut n wass n iḍ innayr, ar ssnwan middn "'''zaykuk'''", tili fllas txsayt, gn f iggi nns takka n sskʷaṛ ikkʷmn ɣ tfrdut, ccn middn sun.

Ɣ dar tazzwit ffɣn middn, s usays n udwwaṛ, ad ddun ad urarn turart n krmaɛw ) ( كرمعوش, bḍun middn f snat trubba, tifrxin ifrax d irgazn awd timɣarin, biksn s izakarn, ar tlddi trabbut tayyaḍ, tanna izwarn is tḍṛ tḍfaṛ as trabbut lli inran, tarnnawt n wass ann.

== Iɣvula ==
<references/>

== Izdayn n bṛṛa ==
'''ssfld i yan udyu, ɣ tfka yat  tmɣart tawssart tugga f tmyurt n iḍ n innayr, iẓlin s tsga n tqbilt n ilbnsirn g lmṛṛuk.'''

https://fr.wikipedia.org/wiki/Calendrier_berb%C3%A8re

https://fr.wikipedia.org/wiki/Yennayer

http://www.portail-amazigh.com/2014/05/pdf_14.html

https://www.bbc.com/arabic/middleeast-41429792

https://ar.wikipedia.org/wiki/%D8%AA%D9%82%D9%88%D9%8A%D9%85_%D8%A3%D9%85%D8%A7%D8%B2%D9%8A%D8%BA%D9%8A

[[Taggayt:Tadlsa]]
[[Taggayt:Amzruy Amaziɣ]]
