'''Amakr n Wusman''' (s [[Tutlayt Tanglizt|tnglizt]]: -{Lightning Thief}-), iga yan wungal n tfanṭaziyt d "umɣamar" d iffuɣn asggʷas n 2005, da ittsnnad f wumiyn n wagrikn iqburn. Yura-t umara amirikani Rick Riordan. Adlis-ad ad igan amzwaru ɣ usddiy n Percy Jackson d Wulampiyn. Ar isawal usddiy-ad n yidlisn f yimuɣamartn n yan bu 12 usggʷas igan s yism Percy Jackson lliɣ nn-yufa yiɣf-nns mas iga yan uzgnyuc (azgn-afgan azgn-akuc). Percy, nttan ad igan yiw-s n yat tfgant d yan wakuc agriki igan s yism Poseidon. Ar ittmuna Percy nttan d yimddukkal-nns ɣ yat talmuɣamart/awttas afadd ur tnkr yat lgirra ngr ikucn n wagrikn; Zeus, Poseidon d Hades. 
Ismd Riordan tirra n warra-nns asggʷas n 1994. Amakr n Wusman, ittusɣa i tklit tamzwarut dar Bantam Books (Idlisn n Bantam) ɣ 1997. Izznza-t Bantam i Miramax Books. Ifsr-t Miramax ass n 18 yunyu, 2005. Uggar n 1.2 umlyun n tunɣilin ad gi-s inzan ḍarat kraḍ yisggʷasn. 

Iwi udlis kigan n tsmɣurin. Ɣ 2007, yucka-d ɣ tlgamt n Best Seller ɣ mayd iẓlin s tkatiguriyt n yidlisn n tazzanin ɣ ammas n The New York Times. Ittyuskar gi-s yan ufilm smman-as Percy Jackson d Wulampiyn: Amakr n Wusman. Ittyawẓra ufilm-nns ɣ yid ssinima i tklit akkʷ izwarn ammas n yiwunak munnin (Marikan) ass n 12 bṛayr ɣ 2010. Ill n Id Buxxu nɣ d The Sea of Monsters ad igan uḍfir n udlis-a.
