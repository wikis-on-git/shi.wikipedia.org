{{Databox}}'''Ludufiku di Firrari''' (s [[Tutlayt Taṭalyanit|Tṭalyanit]]: ''Lodovico de Ferrari'') (2 brayṛ 1522 – 5 ktubeṛ 1565) ikka t inn iga yan [[Tusnakt|umusnak]] [[Ṭṭalyan|awṭalyan]].

== Tudrt nns ==
Ilul-d g [[Bulunya]], issnta "carrière" nns am umawas dar [[Jirulanu Kardanu]]. Tuman dar Ludovico yat tiḥrci icwan kigan, ayann af iɣts Cardano ad t-isslmd tusnakt. Ittawssan s ufrru nns i tagda "quartic", nna ifsr Cardano ɣ warra nns Ars Magna. Ɣ tɛurrma nns, iɣiy ad yamẓ yat tsɣnt n usslmd ilan atig ɣ [[Roma|Ṛuma]], ḍart mad yumẓ gis Cardano tanaft nns ismmtr as tt. Iskkus Firrari ɣ twuri nns lliɣ ilkm 42 usggʷas, isul ukan imẓẓi akud nna, yili s wayda nns<ref>Smith, D. E. ''History of Mathematics'', Vol 1 (New York: Dover Publications, 1958), p. 300</ref>. Yuḍa s tɣrmt nns n Bulunya, izdɣ d ultmas Maddalena nna igan yat tdgalt, iqbl yat tsɣnt n usslmd n tusnakt ɣ tɣiwant n Bulunya asggʷas 1565, maca ḍart uynna s yan imikk, immut s ustci n uzrnix umlil (white arsenic), f uynna ittini umata; ultmas ad d ikka lḥal.<ref>Gindikin, S., ''Tales of Mathematicians and Physicists'' (A. Shuchat, Trans.). Springer; 2007. <nowiki>ISBN 978-0-387-48811-0</nowiki>. p. 18</ref>

== Tanfalit Cardano-Tartaglia ==
Asggʷas n 1535, ibbaqqi gr Firrari d yan ggu uzmz nns nna igan s yisem Niccolo Fontana Tartaglia yan umcubbk ittwassnen, ɣ mad iqqnen s usfru n tagdiwin "cubic". Tullisin nna, n wis izzri Tartaglia akkʷ aynna as iɣaman ɣ wussan nns; da ittarm ad gis ixlu tisllit n umɣar nns amzwar d uslmad n Firrari akud ann, irwas uggar is d ɣar ibaḍan ad gant.<ref>Rothman, T [https://arxiv.org/ftp/arxiv/papers/1308/1308.2181.pdf "Cardano v Tartaglia: The Great Feud Goes Supernatural".]</ref> Imussnawn n umzruy n yimusnakn ɣassa, da ttraran ajmil n usfru n tagdiwin ad i Cardano d Tartaglia s sin idsn, da as ttggan s yism "tanfalit Cardano–Tartaglia" (Cardano-Tartaglia formula).

== Tiɣbula ==
<references />

== Ɣr uggar ==

* Jayawardene, S. A. (1970–1980). "Ferrari, Lodovico". ''[[:en:Dictionary of Scientific Biography|Dictionary of Scientific Biography]]''. '''4'''. New York: Charles Scribner's Sons. pp. 586–8.  ISBN <bdi>978-0-684-10114-9</bdi>.

== Ɣaylli sis izdin ==
{{Commons izddar|Lodovico Ferrari|Lodovico Ferrari}}{{Amud/Ixatarn iṭalyaniyn}}
