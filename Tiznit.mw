{{Databox|en=Tiznit}}
'''Tiznit''' tga yat tmdint illan ɣ unẓul n [[Lmɣrib]], tga tamaẓunt n [[Tamnaḍt n Tiznit|tamnaḍt n tznit]] iḍfaṛn i tsga n [[Tasga n Sus-Massa|Sus-Massa]]. Taggug s 15 km f ugaraw aṭlasin s 81 km f unẓul n Ugadir, s 203 km f unẓul n [[Taṣṣurt|Mugadur]], s 271 km f unẓul n [[Mrrakc]] d s 553 km f unẓul n [[Rrbaṭ|Rrbaḍ]]. Imzdaɣn n Tiznit gan imaziɣn isusiyn iclḥiyn ar sawaln s tutlayt taclḥiyt. Uggar n 74 699 n mddn ad gis izdɣn. Ar ntini i imzdaɣn n tznit "Ayt Tznit ". Tiɣrmt ad tṭṭaf tarabbut n takurt nna mi iga ism "amal tiznit", tlla ɣ uskfl wiss smmus.

Tlla tmdint n Tiznit ɣ unẓul n tmdint n Ugadir ɣ tsga tanẓulant n uzaɣar n Sus, tlla ɣ yan uzaɣar tili dis tiṭṭ tazgzawt izddign, tjbd kigan n ifgann istin ddrn gr-asn s taḍfi.

Ar as ttinin kra n iminag "tamdint tanbbaḍt"n ar as ittini kra yaḍn "tamdint taḥssanit" f Lḥasan amzwaru nna tt id ikkan asggʷas n 1882 ig tt d ammas amxzni iẓiln. Aynna ad tt igan d tamdint taxatart ddun srs kigan n imassann d inskal d iṣufiyn.

Ddan srs awd inadn d inaẓurn afad ad awsn ɣ ubuɣlu aẓuran n tmdint ɣ igran n taska d uẓawan d tẓuri tazzulant nna iẓlin s tizuzaf n nnqrt.

Tga tɣrmt n Tiznit zɣ tmdinin ixatrn nna ɣ llan idrizn d tayssi iẓiln, tella gis tamguri n tizuzaf n uẓrf (nnqrt) nna iẓiln f kul tmdinin n [[Lmɣrib]], tzri mayad n tazzult ɣ kigan n iskkin nna tt id issufɣn s anamk nna s tlla ass ad, maca tssn tazzult n uhyya n uẓrf (nnqrt) yat tmrniwt taxatart, acku tmmatti zɣ tmguri tamzzant n ufus s tamguri n imis.

== Amzruy ==
Lqqist nns nanak willi zrinin yat tamɣadt d aydins kan aɣaras uka jlan yaɣtn fad ilmma aydins iqqz akal faɣnd aman afn ilma lɛin li mussaɣn midn ɣilad lɛin aqqdim, safi ilmma tzdɣ ɣin nttad aydins ilmma artimɣur tiznit imik s imik ar timiḍi n 19 iskr gis agllid lḥasan amzwaru tiɣrmt bac atḥsar amddurruy zun d Fransa d Sblyun d Brtqqiz, ibna gis yan uɣrab nɣd ṣṣur issutl i tiɣrmt kullut iṭṭf sḍiṣt 6 tiggura mqqurnin zun d Bab Aglu, Bab Lxmis...

Ɣilad Tiznit tqqrb atkmml 80 alf n midn d uggar n 140 alf ɣ liqqlim kullut ismun lɛarba n siḥl aglu tafrawt....

== Asnmkta ==
Ar ittini usiḍn lli ittyuskar ɣ usggʷas n 2014 mas<ref>[http://rgphentableaux.hcp.ma/ RGPH 2014 - Site HCP]</ref>:

=== Aslmd ===

* Tigmiḍi n taqubbanit (middn lli ur ssin ad aqran wala ad ttaran) : 22.2%
* Tigmiḍi n imzdaɣ lli iɣran ar usinan n usmdi nɣd uggar : 13.7%

=== Tadamsa ===

* Tigmiḍi n imzdaɣ lli llan ɣ isggasn nnsn n twuri: 45.2%
* Tigmiḍi n tarwuri (middn lli ur ṭṭafn tawuri): 14.4%
* Tigmiḍi n imzdaɣ lli swurin dar lmxzn (nɣ kantin swurin gis): 23.3%
* Tigmiḍi n imzdaɣ lli swurin ɣ uslig (nɣ kantin swurin gis): 40.6%

==Tasbbabt==
Tiznit iga yan iɣrm li ibidn f tsbbat n Idukan d nqqrt d tkrza, ɣ lukt n'ssif ar d-ttackan middn s iɣrm n Tiznit ar gis zrayn ussan n usunfu.

==Tamallayt==
Tiznit tettyawssan bahra ɣ umadal s tmalayt ar d sis ttackan iṛumiyn.
== Tiwlafin ==
<gallery>
Afaylu:Tiznit place.jpg|Adɣar agjdan n Tznit
Afaylu:Tiznit rue.jpg|Yan usuk n Tznit
Afaylu:Tiznit place2.jpg|Tuẓẓumt n Tznit
Afaylu:Tiznit Gate.jpg|Yat taggurt n Tznit
</gallery>
==Iɣbula==
<references />
== Ɣayli sis izdin ==
{{Commons izddar|Tiznit|Tiznit}}{{Tasga n Sus Massa}}{{Amud/Lmɣrib}}
[[Taggayt:Sus]]
[[Taggayt:Timdinin n Lmɣrib]]
