{{Databox|en=Tiznit}}
'''Tiznit''' tga yat tmdint illan ɣ unẓul n [[Lmɣrib]], tga tamaẓunt n [[Tamnaḍt n Tiznit|tamnaḍt n tznit]] iḍfaṛn i tsga n [[Tasga n Sus-Massa|Sus-Massa]]. Taggug s 15 km f ugaraw aṭlasin s 81 km f unẓul n Ugadir, s 203 km f unẓul n [[Taṣṣurt|Mugadur]], s 271 km f unẓul n [[Mrrakc]] d s 553 km f unẓul n [[Rrbaṭ|Rrbaḍ]]. Imzdaɣn n Tiznit gan imaziɣn isusiyn iclḥiyn ar sawaln s tutlayt taclḥiyt. Uggar n 74 699 n mddn ad gis izdɣn. Ar ntini i imzdaɣn n tznit "Ayt Tznit ". Tiɣrmt ad tṭṭaf tarabbut n takurt nna mi iga ism "amal tiznit", tlla ɣ uskfl wiss smmus.

Tlla tmdint n Tiznit ɣ unẓul n tmdint n Ugadir ɣ tsga tanẓulant n uzaɣar n Sus, tlla ɣ yan uzaɣar tili dis tiṭṭ tazgzawt izddign, tjbd kigan n ifgann istin ddrn gr-asn s taḍfi.

Ar as ttinin kra n iminag "tamdint tanbbaḍt"n ar as ittini kra yaḍn "tamdint taḥssanit" f Lḥasan amzwaru nna tt id ikkan asggʷas n 1882 ig tt d ammas amxzni iẓiln. Aynna ad tt igan d tamdint taxatart ddun srs kigan n imassann d inskal d iṣufiyn.

Ddan srs awd inadn d inaẓurn afad ad awsn ɣ ubuɣlu aẓuran n tmdint ɣ igran n taska d uẓawan d tẓuri tazzulant nna iẓlin s tizuzaf n nnqrt.

Tga tɣrmt n Tiznit zɣ tmdinin ixatrn nna ɣ llan idrizn d tayssi iẓiln, tlla gis tamguri n tizuzaf n uẓrf (nnqrt) nna iẓiln f kul tmdinin n [[Lmɣrib]], tzri mayad n tazzult ɣ kigan n iskkin nna tt id issufɣn s anamk nna s tlla ass ad, maca tssn tazzult n uhyya n uẓrf (nnqrt) yat tmrniwt taxatart, acku tmmatti zɣ tmguri tamzzant n ufus s tamguri n imis.

== Amzruy ==
Taqssist nns nnan willi zrinin yat tamɣart d waydi nns kkan aɣaras ukan jlan yaɣ tn fad ilmma aydi nns iqzz g wakal ffaɣn d aman afn ilmma lɛin lli mu ssaɣn middn ɣil ad lɛin aqqdim, safi ilmma tzdɣ ɣinn nttat d waydi nns ilmma ar ttimɣur tznit imik s imik ar timiḍi n 19 iskr gis agllid lḥasan amzwaru tiɣrmt bac ad tḥsar amddurruy zun d Fransa d Sblyun d Brtqqiz, ibna gis yan uɣrab nɣ d ṣṣur issutl i tɣrmt kullu tt iṭṭf ṣḍiṣt tggura mqqurnin zun d Bab Aglu, Bab Lxmis...

Ɣil ad Tiznit taẓ ad tlkm 80 ifḍ n midn d uggar n 140 ifḍ ɣ liqqlim kullu t ismun lɛarba n Siḥl, [[Aglu]], [[Tafrawt]]....

== Asnmkta ==
Ar ittini usiḍn lli ittyuskar ɣ usggʷas n 2014 mas<ref>[http://rgphentableaux.hcp.ma/ RGPH 2014 - Site HCP]</ref>:

=== Aslmd ===

* Tigmiḍi n tqubbanit (middn lli ur ssin ad aqran wala ad ttaran) : 22.2%
* Tigmiḍi n imzdaɣn lli iɣran ar usinan n usmdi nɣ d uggar : 13.7%

=== Tadamsa ===

* Tigmiḍi n imzdaɣnn lli llan ɣ isggʷasn nnsn n twuri: 45.2%
* Tigmiḍi n tarwuri (middn lli ur iṭṭifn tawuri): 14.4%
* Tigmiḍi n imzdaɣn lli swurin dar lmxzn (nɣ kantin swurin gis): 23.3%
* Tigmiḍi n imzdaɣn lli swurin ɣ uslig (nɣ kantin swurin gis): 40.6%

==Tasbbabt==
Iga iɣrm n Tznit nli ibiddn f tsbbabt n Idukan d uẓrf (nnqqʷrt) d tyrza, ɣ uzmz n unbdu ar d srs ttackan middn, ar gis zrayn ussan n usunfu.

==Tamallayt==
Tiznit tettyawssan bahra ɣ umaḍal s tmalayt ar d sis ttackan iṛumiyn.

== Tiwlafin ==
<gallery>
Afaylu:Tiznit place.jpg|Adɣar agjdan n Tznit
Afaylu:Tiznit rue.jpg|Yan usuk n Tznit
Afaylu:Tiznit place2.jpg|Tuẓẓumt n Tznit
Afaylu:Tiznit Gate.jpg|Yat taggurt n Tznit
</gallery>
==Iɣbula==
<references />
== Ɣayli sis izdin ==
{{Commons izddar|Tiznit|Tiznit}}{{Tasga n Sus Massa}}{{Amud/Lmɣrib}}
[[Taggayt:Sus]]
[[Taggayt:Timdinin n Lmɣrib]]
