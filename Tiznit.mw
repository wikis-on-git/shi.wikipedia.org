{{Databox|en=Tiznit}}
'''Tiznit''' ( s tifinaɣ : ⵜⵉⵣⵏⵉⵜ ) tga yat tiɣrmt illan ɣ iffus n umrruk, tga tamaẓunt n [[Tamnaḍt n Tiznit|tamnaḍt n tznit]] iḍfaṛn tsga n [[Tasga n Sus-Massa|Sus-Massa]]. Taggug s 15 km f ugaraw aṭlasi , s 81 km f iffus n Ugadir , s 203 km f iffus n [[Taṣṣurt|Mugadur]], s 271 km f iffus n [[Mrrakc]] d s 553 km f iffus n [[Rrbaṭ]] . Imzdaɣn n Tiznit gan imaziɣn isusin iclḥayn arsawaln taclḥit tasusit. Uggar n 74 699 n mddn ad gis izdɣn. Ar ntini i imzdaɣn n tznit " Ayt Tznit ". Tiɣrmt ad taf tarabbut n takurt asaɣns igat amal tiznit tlla ɣ askfl wiss smmus 5.

Tlla tɣrmt n Tiznit ɣ unẓul n tɣrmt n Agadir ɣ tsga tunẓult n azaɣar n suss, tlla ɣ yan uzaɣar tili dis tiṭṭ tazyzawt izddign, tjbd kigan n ifgann istin ddrn gr-asn s taḍfi.

Ar-as ttinin itsn iminag ism n : tiɣrmt tanbbaḍt ar-as ttinin itsn tiɣrmt taḥssanit f Lḥasan amzwaru nna-tt-dd ikkan asggʷas n 1882 t igt d ammas amxzni iẓiln. aynna-ttit igan d tiɣrmt taxatart ddun ẓar-s kigan n imassann d inskal  d iṣufiyn.

Ddan ẓar-s awd inadn d inaẓurn afad ad awsn ɣ ubuɣlu aẓuran n tɣrmt ɣ igran n taska d aẓawan d tẓuri tazzulant nna iẓlin s tizuzaf n nnqrt.

Tga tɣrmt n Tiznit zɣ tɣrmin ixatrn nna ɣ llan idrizn d tayssi iẓiln dis tamguri n tizuzaf n nnqrt nna iẓiln f kul tiɣrmin n Umṛṛuk , tzri uyddɣ  n tazzult ɣ kigan n iskkin nna-tt-dd issufɣn s anamk nna s-tlla assa, maka tssn tazzult n uhyya n nnqrt yat tamrniwt taxatart, acku tmmatti zɣ tamguri tamzzant n ufus s tamguri n imis.

== Amzruy ==
Lqqist ns nanak willi zrinin yat tamɣadt d aydins kan aɣaras uka jlan yaɣtn fad ilmma aydins iqqz akal faɣnd aman afn ilma lɛin li mussaɣn midn ɣilad lɛin aqqdim , safi ilmma tzdɣ ɣin nttad aydins ilmma artimɣur tiznit imik s imik ar timiḍi n 19 iskr gis agllid lḥasan amzwaru tiɣrmt bac atḥsar amddurruy zun d Fransa d Sblyun d Brtqqiz , ibna gis yan uɣrab nɣd ṣṣur issutl i tiɣrmt kullut iṭṭf sḍiṣt 6 tiggura mqqurnin zun d Bab Aglu, Bab Lxmis ...

Ɣilad Tiznit tqqrb atkmml 80 alf n midn d uggar n 140 alf ɣ liqqlim kullut ismun lɛarba n siḥl aglu tafrawt ....

== Asnmkta ==
Ar ittini usiḍn lli ittyuskar ɣ usggʷas n 2014 mas<ref>[http://rgphentableaux.hcp.ma/ RGPH 2014 - Site HCP]</ref>:

=== Aslmd ===

* Tigmiḍi n taqubbanit (middn lli ur ssin ad aqran wala ad ttaran) : 22.2%
* Tigmiḍi n imzdaɣ lli iɣran ar usinan n usmdi nɣd uggar : 13.7%

=== Tadamsa ===

* Tigmiḍi n imzdaɣ lli llan ɣ isggasn nnsn n twuri : 45.2%
* Tigmiḍi n tarwuri (middn lli ur ṭṭafn tawuri) : 14.4%
* Tigmiḍi n imzdaɣ lli swurin dar lmxzn (nɣ kantin swurin gis) : 23.3%
* Tigmiḍi n imzdaɣ lli swurin ɣ uslig (nɣ kantin swurin gis) : 40.6%

==Tasbbabt==
Tiznit iga yan iɣrm li ibidn f tsbbat n Idukan d nqqrt d tkrza, ɣ lukt n'ssif ar d-ttackan middn s iɣrm n Tiznit ar gis zrayn ussan n usunfu.

==Tamallayt==
Tiznit tyawsan bahra ɣ umadal stmalayt ar dsis tackan irumiyn.
== Tiwlafin ==
<gallery>
Image:Tiznit place.jpg|Adɣar agjdan n Tiznit
Image:Tiznit rue.jpg|Yan asuk n Tiznit
Image:Tiznit place2.jpg|Tuẓẓumt n Tiznit
File:Tiznit Gate.jpg|Yat taggurt n Tiznit
</gallery>
==Iɣbula==
<references />
== Ɣayli sis izdin ==
{{Commons izddar|Tiznit|Tiznit}}{{Tasga n Sus Massa}}{{Amud/Lmɣrib}}
[[Taggayt:Sus]]
[[Taggayt:Timdinin n Lmɣrib]]
