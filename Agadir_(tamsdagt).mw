{{Ismawn mrwasnin/Tin imgradn|Ism=[[Agadir (ismawn mrwasnin)|Agadir]]}}
[[Afaylu:320-006-PC264549 Crop.jpg|thumb|Ɣ ugns n yan ugadir illan ɣ [[Actukn|Wactukn]]]]
[[Afaylu:Igudar n ighrem Anti Atlas 1998.jpg|vignette|Timnẓit n warratn n waydatn. Agadir n Amantazrt, tasga n Iɣrm, [[Aṭlas Mẓẓin]] ataram. 1998]]
'''Agadir''' (s [[Tifinaɣ|tfinaɣ]] : ⴰⴳⴰⴷⵉⵔ) iɣ ggutn arasn ntini '''Igudar''' (s [[Tifinaɣ|tfinaɣ]] : ⵉⴳⵓⴷⴰⵔ) gan yat lbank tamzwarut nɣ tabldit ar gis tggan middn tumzin nɣ irdn nɣ iqqaridn. 

'''Agadir''' iga lbank li d kulu izwarn ɣ ddunit llan tugt n igudar ɣ tsga n [[Sus]].
==Asttur==
Tussan igudar mas gan yat l'blast lli ɣ attḥḍun ifgann imaziɣn tiɣawsiwin nɣ asttur nnsn , igudar li tndamn i ufgan amaziɣ tiram nns iqqurn (immndi) nns bac atn ur ixṣṣi amya luqt liɣ ur ittar unzar bac att afin tizi lli tran.

Igudar Bufnzi lid uckan ɣ Ayt Dawd li lanin ɣ tagut n [[Aṭlas mqqurn|atlas mqqurn]]. Gan yan zun igudar lli kullu illa ɣ tmizar n tamzɣ slaw yag gis tmazirrt n [[Lmɣrib]].

==Igudar n taqbilt==
[[Afaylu:Id aissa 0667.JPG|thumb|Agadir n Ayt Ɛisa ɣ [[Aṭlas mẓẓiyn|Waṭlas Mẓẓiyn]].]]

===Imsgdaln n ixatarn===
Ɣ umzwaru ar skarn ixatarn nɣ middn mqqurnin yan igiwr nɣ almuqqar n ljmaεt bac ad gis fkin inɣmas d iwaliwn lli isisfiwn f mayad. Ar ilmma sizwirn s lbriḥ ad: " Mun at a y-ayt tqbilt, ad ng afus ɣ ufus ad sbid yan ugadir n taqbilt, a gis nskr taḥanut n kraygat tawja, maɣ a tsmuna tḥbu gis imṣṭirn nns d aynna tẓra is ila atig tikṣud sis ɣ ussan n tamaɣt d inaɣan d ussan lhul.  Iɣ illa lbaruḍ, nεmrt, ar gis nttga tiḍaf, ar gis nsmun ayda nnɣ. Iɣ illa lhul, ar kullu nttasi ɣayad illan ɣ tgmma s tḥuna nna lli illan ɣ ugadir, kaygat yan s tḥanut nns".

===Tawala===
Ar as skaren yan unbdad niɣ axddam lli itgabaln tawwuri yad skr nas tawal n tirmt: kaygat ass ar as aṭṭun lmunt f tḥuna, kaygat tawja lli dar taḥanut ɣu agadir d ttawi tirm d lmunt n yan was graygat tawal llitn ilkmn. twala igat as llik ilkmn iɣ kullu zrin willik zwarnin. Skrn wala tiɣrad n unbdad ad igan iqariḍn f wayyur (ayyur ns). Mac aṛgazad ar dars ttili tasarut n brra ṣafi (Tin imi n brra).

===Azrf===
ar fellas crûden lejmaàt : iɣ gis ittyakar kra ar t ittexllas neɣ asen ibyyen mad t yukren. linsaf neɣ d ddàirt neɣ d azzayen n teqbilt ar t ittga myya n umetqal d snat teɣrsiwin, yat ɣ imi n ugadir, d yat dar lmuqaddem n teqbilt d yat yadnin dar bab n lbit lli ittyakaren.

===Igudar===
llan kra n igudar ur a gisen ttili tnṭfi, acku nadɣur aman. Ar gis ttili yat lbit n ugguram iḍfn asen lmsayl n ugadir. Ar daɣh takka lejmaàt i lbit n ugguram tarebàiyt n tumzin nɣ d tin usengar, nɣ d tin taqqayin.

Wanna iran ad yasi izid nnes neɣ d taqqayin nnes neɣ d ɣayda gis iga ɣ lbit nnes, ar t ittabàa uàessas lli n imi ar d irzem lbit nnes. Yasi d ayenna ira, irgel lbit nnes, iffuɣ.

Aɣbar llan gis krad igudar n teqbilt, yan gis izwaren illa ɣ Imlil, wiss sin illa ɣ Wizamaren, wiss krad illa ɣ Wanargi. Wad akw gisen imqquren igat win Imlil, ar gis ttilin stin n lbit.

== Tadllist==
*{{fr}}  <small>D. (Denise) Jacques-Meunié, ''Greniers-citadelles au Maroc'', deux volumes, Paris , Arts et Métiers Graphiques, 1951</small>
* {{fr}} <small>D. (Denise) Jacques-Meunié, ''Sites et forteresses de l'Atlas. Monuments montagnards du Maroc'', Paris , Arts et Métiers Graphiques, 1951</small>
* {{fr}} <small>Salima Naji, ''Greniers collectifs de l'Atlas'', Édisud, 2006</small>

== Izdayn n brra ==
* {{fr}} <small>[http://www.persee.fr/web/revues/home/prescript/article/remmm_0035-1474_1978_num_26_1_1821 André Adam, ''L'agadir berbère, une ville manquée ?'']</small>
{{Tazddart n waggur|Tawlaft=Map_symbol_museum_02.png|Aggur1=Taɣrma}}

[[Taggayt:Taɣrma]]
