{{Ismawn mrwasnin/Tin imgradn|Ism=[[Agadir (ismawn mrwasnin)|Agadir]]}}
[[Afaylu:320-006-PC264549 Crop.jpg|thumb|Ɣ ugns n yan ugadir illan ɣ [[Actukn|Wactukn]]]]
[[Afaylu:Igudar n ighrem Anti Atlas 1998.jpg|vignette|Timnẓit n warratn n waydatn. Agadir n Amantazrt, tasga n Iɣrm, [[Aṭlas Mẓẓin]] ataram. 1998]]
'''Agadir''' (s [[Tifinaɣ|tfinaɣ]] : ⴰⴳⴰⴷⵉⵔ) iɣ ggutn ar asn nttini '''Igudar''' (s [[Tifinaɣ|tfinaɣ]] : ⵉⴳⵓⴷⴰⵔ) gan yat lbank amzwaru nɣ tabldit ar gis tggan middn tumzin nɣ irdn nɣ iqqaridn. 

'''Agadir''' iga lbank li d kulu izwarn ɣ ddunit llan tugt n igudar ɣ tsga n [[Sus]].
==Asttur==
Ttussan igudar mas gan yat lblast lli ɣ ar ttḥḍun ifgann imaziɣn tiɣawsiwin nɣ asttur nnsn , igudar li tndamn i ufgan amaziɣ tiram nns iqqurn (immndi) nns bac ad tn ur ixṣṣi amya luqt lli ɣ ur ittar unzar bac att afin tizi lli t ran.

Igudar Bufnzi lid uckan ɣ Ayt Dawd li llanin ɣ tagut n [[Aṭlas mqqurn|atlas mqqurn]]. Gan yan zun igudar lli kullu illa ɣ tmizar n tamzɣa slawann akk gis tmazirt n [[Lmɣrib]].

==Igudar n taqbilt==
[[Afaylu:Id aissa 0667.JPG|thumb|Agadir n Ayt Ɛisa ɣ [[Aṭlas mẓẓiyn|Waṭlas Mẓẓiyn]].]]

===Imsgdaln n ixatarn===
Ɣ umzwaru ar skarn ixatarn nɣ middn mqqurnin yan igiwr nɣ almuqqar n ljmaεt bac ad gis fkin inɣmas d iwaliwn lli isisfiwn f mayad. Ar ilmma sizwirn s lbriḥ ad: ''" Munat a yayt tqbilt, ad ng afus ɣ ufus ad sbid yan ugadir n taqbilt, a gis nskr taḥanut n kraygat tawja, ma ɣ a tsmuna tḥbu gis imṣṭirn nns d aynna tẓra is ila atig tikṣud sis ɣ ussan n tamaɣt d inaɣan d ussan lhul. Iɣ illa lbaruḍ, nεmrt, ar gis nttga tiḍaf, ar gis nsmun ayda nnɣ. Iɣ illa lhul, ar kullu nttasi ɣayad illan ɣ tgmma s tḥuna nna lli illan ɣ ugadir, kaygat yan s tḥanut nns".''

===Tawala===
Ar as skarn yan unbdad niɣ axddam lli itgabaln tawwuri yad skrn as tawal n tirmt: kaygat ass ar as aṭṭun lmunt f tḥuna, kaygat tawja lli dar taḥanut ɣ ugadir d ttawi tirm d lmunt n yan wass kraygat tawal lli tn ilkmn. Twala igat as lli k ilkmn iɣ kullu zrin willik zwarnin. Skrn wala tiɣrad n unbdad ad igan iqariḍn f wayyur (ayyur ns). Mac aṛgazad ar dars ttili tasarut n brra ṣafi (Tin imi n brra).

===Azrf===
Ar fllas crḍn ljmaɛt : iɣ gis ittyakar kra ar t ittxllas nɣ asn ibyyn mad t yukrn. Linsaf bɣ d ddɛirt nɣ d azzayn n tqbilt ar t ittga myya n umtqal d snat tɣrsiwin, yat ɣ imi n ugadir, d yat dar lmuqaddm n tqbilt d yat yadnin dar bab n lbit lli ittyakarn.

===Igudar===
Llan kra n igudar ur a gisn ttili tnṭfi, acku nadɣur aman. Ar gis ttili yat lbit n ugguram iḍfn asn lmsayl n ugadir. Ar daɣh takka lejmaɛt i lbit n ugguram tarebɛiyt n tumzin nɣ d tin usngar, nɣ d tin taqqayin.

Wanna iran ad yasi izid nns nɣ d taqqayin nns nɣ d ɣayda gis iga ɣ lbit nns, ar t ittabɛa uɛssas lli n imi ar d irzm lbit nns. Yasi d aynna ira, irgl lbit nns, iffuɣ.

Aɣbar llan gis krad igudar n tqbilt, yan gis izwarn illa ɣ Imlil, wiss sin illa ɣ Wizamarn, wiss krad illa ɣ Wanargi. Wad akKw gisn imqqurn igat win Imlil, ar gis ttilin stin n lbit.

== Tadllist==
*{{fr}}  <small>D. (Denise) Jacques-Meunié, ''Greniers-citadelles au Maroc'', deux volumes, Paris , Arts et Métiers Graphiques, 1951</small>
* {{fr}} <small>D. (Denise) Jacques-Meunié, ''Sites et forteresses de l'Atlas. Monuments montagnards du Maroc'', Paris , Arts et Métiers Graphiques, 1951</small>
* {{fr}} <small>Salima Naji, ''Greniers collectifs de l'Atlas'', Édisud, 2006</small>

== Izdayn n brra ==
* {{fr}} <small>[http://www.persee.fr/web/revues/home/prescript/article/remmm_0035-1474_1978_num_26_1_1821 André Adam, ''L'agadir berbère, une ville manquée ?'']</small>
{{Tazddart n waggur|Tawlaft=Map_symbol_museum_02.png|Aggur1=Taɣrma}}

[[Taggayt:Taɣrma]]
