{{Infobox udem
<!-- Tasarut(المفتاح) : Assaɣ:Nom ||    Tawlaft:image  ||  Azwl:Titre   || Azmz n tlalit :date de naissance ||  Aḍɣar n tlalit:lieu de naissance  ||  Azmz n tmttant:date de décès||  Arraw: enfants ||  Tamɣart : conjointe ||  Tawja :Famille  ||  Tamazirt: pays||   Iger n usmutteg : domaine de formation  ||  Tasddawit neɣ tinmel: université ou école   ||   Igerdasen : diplômes  ||   Tawwuri: fonctions   ||  Iger n ussmɣer : domaine d'hommage  || Tismɣurin : Hommages  ||   Akttay:mémoire  ||   Awngim asertan : pensée politique  ||   Amulli asertan : parti politique  ||   Asgmḍ : signature     -->
| assaɣ                =  Sidi Ḥmad u Musa
| tawlaft              =  File:Zawiya Sidi Ahmed ou Moussa tombe tchapele divanteure.jpg
| azwl                  =  Asmḍl n sidi Ḥmad u Musa g iɣrm n [[iliɣ]]
| Azmz n tlalit       = 	1460 Dat tlalit
|Aḍɣar n tlalit      =  Tiɣrmt n Bumṛwan
|Azmz n tmttant    = 1863 Dat tlalit
|Arraw              = 
|Tamɣart         = 
|Tawja              =  
|Tamazirt          = [[Afaylu:Flag of Morocco.svg|20px]] [[Lmɣrib]]
|Iger n usmutteg   = 	Tiggurma, Asgd, Tasrtit
|Tasddawit neɣ tinmel  = 
|Igerdasen                 =
|Tawwuri                   = Amhawc
| Iger n ussmɣer     = 
|Tismɣurin       = 
|Akttay        = 
|Awngim asertan       =  
|Amulli asertan           = 
|Asgmḍ        = 
|Idlisen = 
}}
'''Aḥmad U Musa''' nɣ '''Sidi Aḥmad U Musa''' (1460 - 1563) ikka tt inn iga yan umurabiṭ, agrram [[Lislam|amuslm]] d argaz n ddin ɣ [[Taẓrwalt]] ɣ tmazirt n [[Sus]] ɣ [[Lmɣrib]]<ref>https://books.google.se/books?id=QSFoQwAACAAJ&dq=ARCHIVES+MAROCAINES+volume+xxix&hl=en&sa=X&ved=0ahUKEwjS4MGHq73oAhXNs4sKHUKaCzIQ6AEIKDAA%7Ctitle=Archives</ref>.

Iga '''Ḥmad U-Musa''' yan zɣ ixatarn n mutaṣawifin ɣ [[Lmɣrib]] ɣ uzmz nns ɣ tasut tis-XVI. Iṭṭaf tazdayt ifulkin d iṣulṭaniyn [[Isɛdiyn|Isaɛdiyn]], agrram ad ittuysan ig yan urgaz ilan bahra atig ɣ umzruy, d lqist nns ttussan ɣ kraygat mani ɣ tmazirt n [[Sus]]. Ittussan Ḥmad U-Musa ɣ warratn iɛrabn iqburn ddu yism n '''''Aḥmad Bn Muha Al-Jazuli As-Smlal.''''' 

Yism ad n Al-Jazuli (lli igan ''Agizul'' s [[Taclḥit|tclḥit]]) ar aɣ immal masd iga zɣ Igizuln, tmazirt n Igizuln tgatt tqriban adɣar lli ɣ llan idrarn n [[Aṭlas mẓẓiyn|waṭlas mẓẓiyn]] n utaram kullutn. Imzdaɣ n idɣarn ad gantn: Idaw Smlal, Idaw Baɛqil d Id gg Arsmuk. Tqbilin ad s kraḍ munn kullu ddu tamunt n Idaw Ultit. Iqqand ula ad issnm mas Igizuln (ttyura ''Jazula'' ɣ warratn iɛrabn) iga ula tamazirt n yan mutaṣawif imqqurn n tasut tis-XV att igan Muḥmmad U-Sliman Agizul, ig amara n ''Dalil Al-Xayrat.'' Ig yan zɣ sa irgazn n Mrrakc (ma mu nttini s tɛrabt: Sabɛatu rijal).

==Tudrt nns==
[[Afaylu:Zawiya Sidi Ahmed ou Moussa tombe tchapele divanteure.jpg|thumb|192x192px|Amḍl n Sidi Aḥmad U Musa]]
Ilul d Aḥmad U Musa Agizul Asmlal ɣ tuẓẓumt n tasut tis-smust d mraw ɣ usggwas n 1460 ɣ Ayt Mrwan lli igan yan lmuḍɛ ɣ [[Ida U-Smlal]] ɣ ammas n izaggn n tsga tutrimt [[Aṭlas mẓẓiyn|waṭlas mẓẓiyn]]<ref>http://www.idpc.ma/view/pc_immateriel/igpcm:E50C53</ref> ɣ tmazirt n [[Sus]]. Baba-s iga s yism Musa U-Dris, d mas Lala Tawnnut, mayad att ijjan ayg yan zɣ wayyaw n Muḥammad Ajazuli. Immut ɣ 1553. Zɣ mad ttinin middn izaykutn ɣ [[Sus]], iqburn n Aḥmad U Musa irwas is d uckan z Tamdult n Waqqa, yat tiɣrmt tettuybna zikk ɣ tasut tis-IX ɣ udrar n Bani anammas tama n [[Aqqa]]. Tamdult lli d ibdr Al-Bakri tkka tt inn tga yat tiɣrmt ɣ tnzruft istawhman iṭṭafn yan umzruy bahra imqqurn, ɣilad tiɣrmt ad txwa kullu tga kullu ixrban. 

Ɣ timẓi nns, yaggugn Aḥmad U Musa f ayt dars, iffaɣ tmazirt nns fad ayftu ad imuddu. Iɣ d nucka ad nẓr warratn iqburn n [[Sus]] n Ḥudaygi, nnan gis mas idda s [[Mrrakc]] fad ay-ɣr uggar f [[Lislam]] izri gis zzaf n luqt qbl ad imuddu s ugmuḍ ɣ nn kigan isggwasn ɣd ntta, d mas yurrid s tmazirt n Sus ɣ 1521.

Qbl ad ig agrram, Ikka tt in iga Aḥmad U Musa yan unmaddu bahra imqqurn zund tuggt n iɛrrimn n [[Aṭlas mẓẓiyn|waṭlas mẓẓiyn]] n uzmz nns. Ɣ tawrglat tamiwant n Sus, ar nttals mas iḍal Ḥmad U-Musa imzdaɣ n tmazirt nns ad muddun ad ilin ɣ kraygat udɣar ɣ umaḍal, inna asn: «'' ffuɣat tamazirt, kcmat timizar yaḍnin, ftuyat, akʷ-nn issgut rbbi zund amud, yan waqqa ar-d iffal mnnaw'' ». Tawrglat ad n umuddu tla sul ar ɣilad ɣ tmizar n Sus, d timntal gant mnnawt: tadmsant (asiggl f twuri), tiɣri, d lbɛḍ n twal ɣar i tayri n umuddu.

Ɣ usggwas n 1521 yurri d s yan udwar imẓẓiyn ɣ [[Sus]] qbl ad istaqr ɣ Taẓrwalt, yan uzaɣar ɣ [[Aṭlas mẓẓiyn|waṭlas mẓẓiyn]], ɣ ugmuḍ n tamdint n Tiznit, tlla yat tmdyazt isawaln f ustay nns n Taẓrwalt ar ttini : « ''Ljnt, iɣ tlla ɣ iggi n wakal, Taẓrwalt ad igan amnid nns, iɣ tlla ɣ ddu wakal,Taẓerwalt ad igan amnid nns'' ». Iskr gis ssulala d zzawiya islamya ɣayn lli d yiwin kigan d middn ad dars tddan<ref>https://www.worldcat.org/title/early-state-in-african-perspective-culture-power-and-division-of-labor/oclc/16354172</ref>. Ikka tt inn Aḥmad ɣ akud ann iṭṭaf tazdayt ifulkin d [[Isɛdiyn|Isaɛdiyn]].

Lliɣ d immt ɣ 1563, bnan as yan ḍariḥ ɣ ammas n zzawiya n udwar n Sidi Aḥmad U Musa lli fllas gan yism<ref>https://aujourdhui.ma/archives/sidi-ahmed-ou-moussa-un-defenseur-de-la-paix-89691</ref>.

== Tawrglat tamiwant ==
Tawrglat tamiwant taclḥiyt, slawan akk dar rrways d trubba nna ɣ tn ikka iga Aḥmad U Musa agrram fln kra n tmitar n tayri n umuddu d mamnk as isnfl mayad tudrt n isusiyn. Tlla akk yat tmdyazt ttussan ɣ Sus isawaln f Aḥmad U Musa qbl ad ig agrram:

* ''A bismillah urraḥman ad km d awiɣ,''
* ''A taqqsiḍt n yan urgaz mas ikka ddunit,''
* ''Sidi Ḥmad U Musa ur ikki zzawit,'' 
* ''Ula timzgid, rrbaɛt ka d itmun,''
* ''Ur igi abla ahyyaḍ, rrbaɛt ka-d itmun,''
* ''Inna ɣ tlla tmɣra yasi allun,''
* ''Inna ɣ tlla tarragt yasi aburi,''
* ''Inna ɣ insa, inna ɣ ikla, inna ɣ iruḥ.''

Asrraru n tmdyazt ad tettussan ddu yism n ''Taqqsiḍt n Sidi Ḥmad U-Musa.'' Ar tsawal f lqist n urgaz ad d mamnk as iga agrram.

* ''Ɣass-lli iɣ ira rbbi ad tn issrbḥ'' 
* ''Ssmdin as lullit mqqurn d wakkaz nnsn'' 
* ''Ha nit fllas willi d imun :'' 
* ''« A tarwa lḥurma nnun, alli nn aryal ar tamggrḍt ann»'' 
* ''Sawwln akk s lkibr, ur iri yan'' 
* ''Ad yasi aryal ula ad tn slin ibrdan nnsn.'' 
* ''Ḥmad U Musa, inna “yyih”'' 
* ''Talli tyaqqan s rbbi nns aɣ ccrjunt,''
* ''Inna bismillah, igr s tllunt zzɣ ufus,'' 
* ''Ils acddad i yxf aylliɣ d usin'' 
* ''Itrmas amṭṭa n iquzarn tudmt nns,'' 
* ''Ha aryal lli iɣli ar tamggrḍt ann,'' 
* ''Tnna y-as “a ywi, ha nn rrbḥ iḍmn ak”'' 
* ''Igr ṭitt nns s uflla, isfaw akk ignwan''

Ɣ tmdyazin n inaẓurn rrways, ar nttafa mas gan i ugrram Aḥmad U Musa kigan n ismawn ar aɣ mmaln mas tt inn ikka yan urgaz iṭṭafn taẓḍuṛt, gan as ''Amɣar, Izm ...'' Tuggt n tmdyazin ad ar taddan s tiɣri i ugrram ar as tḍalabn tiwisi.

# ''A Sidi Ḥmad U Musa, amɣar n Igizuln.'' ''Ad ak nɣr ad yyi tawst …'' 
# ''Ɣriɣ ak a Sidi Ḥmad U Musa, izm n Tẓrwalt ...''
Tiɣri i ugrram ad Sidi Aḥmad U Musa tlla ɣ kigan n tmdyazin d wallasn n Sus. Zund s umdya ''Ttlɣnja'' nɣ ''Blɣja,'' nna d ttirirn tmɣarin fad ayḍr unẓar.

* ''Bismillah urraḥmani'' 
* ''Ayt ugadir sslam ɛlikum'' 
* ''Sidi Hmad U Musa gid aḍar zwir aɣ''

Ula inḍḍamn ar sis tnḍḍamn ad asn ifk lbaraka nns, s umdya darnɣ warra n Abdlqadr Bn Muḥammad Aṣṣwiri ɣ tasut tis 14 hijrya (att igan gr 1882 d 1987):

{|class="wikitable" border="1"
|width="300"|'''Usuɣl n tirra s tclḥit talatint''' ||width="250"| '''Arra anṣli s tclḥit s ugmmay aɛrab''' 
|-
| A sidi Ḥmad U-Musa iɣ nn ukan usiɣ.</br>(Aḍar?) a-kk-id nẓur tmmaɣm fllaɣ.</br>Mkad ittmaɣ lbaz iɣ yuru f usulil.</br>Ar ittaylal lbaz ifl asulil ixuf.</br>A lḥurma nnun a yamalu n ayt Ṛbbi adlataɣ .</br>Mkad d iddl umalu tafukt iɣ ihwa wass.</br>A lbaz lḥurr a bu walln ḍlanin gwmrat. || أسِدِ احمد اُمُسَ إغْࢽْ أُكَࢽْ أُسِغْ </br>أَضَرْ ٱكّْدْ نزُر تْمَّغَمْ ڢْلَّغْ </br>مْكَدْ إِتّْمَغْ لْبَزْ إِغْيُرُ غُسُلِلْ</br>أَرِتَّيْلَلْ لْبَزْ إِڢْلْ أَسُلِلْ إِخُڢْ</br>اَلْحُرْمَ نُّࢽْ أَيَمَلُ نَيْتْ رْبْےِ أَدْلَتَغْ</br>مْكَدّْ دِدّلْ أُمَلُ تَڢُكْتْ إِغِهْوَوَسْ</br>اَلْبَزْ لْحُرّْ أَبُوَلْࢽْ أَضْلَنِࢽْ ڮْمْرَتْ
|}

Imdyatn ad ar aɣ mmaln masd middn n Sus ar bahra ttuqqarn argaz ad, d mas ila atig imqqurn.

== Atig d unmuggar ==
Tudrt n ugrram Aḥmad U Musa tzdi bahra d twrglat tamiwant taclḥiyt, tlla ula ɣ kigan n warratn uttyuran ɣ [[Sus]], ar aɣ mmalan mas ur jju d nttan ad iswingmn ad dars yili aẓḍaṛ akudan. Mqqar iḍiṣ  nns iggutn ɣ ammas n middn n tmazirt. Yagʷi bdda ad iskr anmala agʷrraman d ad iṭṭf inḍfaṛ. Kudnna tt isqsa kra n yan max ur iri ad iskr zzawit, ar as ittrar Aḥmad U Musa s: « ''Ɣ ddunit ad ur sar yufa yan ad ikk ttmi i ccahawat'' ». Ilɛb ugrram Aḥmad U Musa yan ḍḍawr bahra istawhman ɣ ujuy n ufra ngr tqbilin ɣ tizi n umnzaɣ. Dars taẓḍaṛt bac ad fllasn isbzziz ad tt ḥtarmn d ad slidn i wawal nns skrn mad asn ittini. Ikka tt inn iga axatar d iga bdda amssuruf d middn. Ɣ mayad nit,  ar ittini ugrran: « ''Ur nsmiɣ i yan d ur ikkin agʷḍi, macc ad ur inn gis iskkis'' » . S tɣarast yaḍni, argaz iɛdn iga tt walli yad imḍa i kra n ibkkaḍn.

Ɣassad, amḍl n Sidi Ḥmad U-Musa ɣ taẓrwalt iṭṭaf sul atig nns, d iga yan udɣar nna s tddan middn fad ad awin lbaraka, iga yan ḍariḥ bahra istawhman ɣ iffus n [[Lmɣrib]], kraygat usggwas ɣ  tgira n wayyur n ɣuct, ar gis ittili yan unmuggar iga s yism ''Almuggar n Tẓrwalt''  nɣ ''Almuggar n Sidi Ḥmad U Musa.'' Ar sis tackan middn zɣ tsgiwin n Lmɣrib kullutn, ar akk gis ttilin lbɛḍ n twal ibrraniyn. d mayan ar isnuccug tadamsa n lminṭaqa. Ar gis skarn tiɣrsi d uskan i umḍl bac ad awin lbaraka. Ar nttini ula i unmuggar ad ''Lḥijj Lmskin.'' Ɣ yat tmdyazt ur ittuyssan, ar nttafa iwaliwn ar sfalkayn Idaw Ultit acku ṭṭafn adɣar ad iɣudan:

* ''Tjja awn a Idaw Ultit!'' 
* ''Darun yan lḥijj ifulkin irxa srs uɣaras'' 
* ''Ad t igan d izm Sidi Ḥmad U Musa.''

Lliɣ d immt ugrram Sidi Aḥmad U Musa, yan z wayyaw nns, iga s yism Bu Ḥssun, iskr yat zzawiya imqqurn ɣ Iliɣ, yan udɣar ur bahra yaggugn f [[Taẓrwalt|Tẓrwalt]]. Tuggt n isggwasn as tn ikka iffus n Lmɣrib ddu ifassn n zzawit ad. Aylliɣ iɣama ittuycam ɣ umzruy n [[Lmɣrib]]. Ar asggwas n 1882, ɛad ad itmkn ugllid [[Ḥasan II|Ḥasan wis-sin]] ad yamẓ zzawit ad.

== Iɣbula ==

* [https://hal-amu.archives-ouvertes.fr/hal-02543416/document Sidi Ahmed Ou-Moussa] yura tt Abdallah Elmountassir <small>- PDF</small>
*Document à propos de la vie de Brahim U-Muḥmmad Aknku (extrême ouest de l'Anti-Atlas, XIXe siècle), [Archives privées Abdallah El Mountassir]

=== Tinidlisn ===

* JUSTINARD L., Un petit Royaume Berbère : le Tazeroualt, un saint berbère Sidi Ahmed Ou Moussa, Paris, Librairie orientale et américaine, 1954. 
* AS-ASUSSI M., Iligh qadiman wa ḥaditan [Iligh hier et aujourd’hui], Rabat, 1966.
* STUMME H., Dichtkunst und Gedichte der Schkeuh, Leipzig, 1895. 
* STUMME H., Handbuch des Schilhischen von Tazerwalt, Leipzig, 1899. 
* PASCON P., La maison d’Iligh et l’histoire sociale du Tazerwalt, Rabat, SMER, 1984. 
* ROSENBERGER B., « Tamdoult, cité minière et caravanière présaharienne, IXe -XIVe siècle », Hespéris - Tamuda, XI, p. 103-139, 1970
* JUSTINARD L., « Notes sur l'histoire du Souss au XVIe siècle », Archives Marocaines, p.351- 364, 1933.
* BRAHIM U-ƐLI U-ƐBDULLAH, Diwan qabail Souss fi Ɛahdi assulṭan Aḥmad Al-Manṣur Addahbi [liste des tribus du Souss au temps de Ahmad Al-Mansour Dehbi (XVIe sciècle)] (Edition annotée O. Afa), El-Jadida, Imprimeries Annajah, 1989.
* DOUTTÉ E., « Les marabouts », Revue de l’histoire des religions, Paris, 1900. 
* CENIVAL P. De, MONOD Th., [traduction] Description de la côte d'Afrique : de Ceuta au Sénégal par Valentin Fernandes (1506-1507), Paris, Librairie Larose, 1938. 
* EL-BEKRI A., Description de l'Afrique septentrionale, trad. de Slane, Paris, A. Maisonneuve, 1965. 
* EL MOUNTASSIR A., Amarg, Chants et poésie amazighs (Sud-ouest du Maroc), Paris, l’Harmattan, 2004.
* JACQUES-MEUNIÉ D., Le Maroc saharien des origines à 1670, Paris, Klincksieck, 2 vol, 1982.

== Isaɣuln ==
<references />
[[Taggayt:Sus]]
[[Taggayt:Asgd]]
[[Taggayt:Tiggurma]]
