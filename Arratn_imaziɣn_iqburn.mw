[[Afaylu:Muhammad_Awzal_Al_Hawd.jpg|vignette|Tasna tamzwarut zɣ yan warra aclḥiy n tasuta tis 19 Udlis n al-ḥawḍ n Muḥmmad Awzal.]]
'''Arratn imaziɣn iqburn''' gan arratn ittyuran s [[tutlayin timaziɣin]] ɣ uzmz anslm ɣ tmizar n tfrqit n ugafa s [[Agʷmmay amaziɣ aɛṛab|ugʷmmay amaziɣ aɛṛab]] lli d itturḍaln zɣ [[Tutlayt Taɛṛabt|tɛṛabt]]. Amata n warratn ad zdin d usgd, aslmd d tsrtit. Tugt n warratn ad ttyuran ɣ ugzzum utrim n tmazɣa, slawan akkʷ ɣ tmazirt n Sus<ref>Saadouni, Mohamed, et Harry Stroomer. « Tashelhiyt berber manuscripts in Arabic characters: an update », ''Études et Documents Berbères'', vol. 42, no. 2, 2019, pp. 193-200.</ref>. Mqqar bdrn iɣbulan imzrayn kra n idlisn dat n wad, arra aqbur akkʷ ittyussann ar ɣil d Kitab Al-Barbariya lli iẓḍaṛn ad ittyura g tasuta tis 10. G utaram n tmazɣa, arra aqbur akkʷ d "Kitab Al-asmaa" n Ibn Tunart lli ittyuran g tasuta tis 12. 

== Amzruy ==
[[File:Awzal al ḥawḍ.png|thumb|Yat tasna zg warra n udlis n "Al-ḥawḍ" n Muḥmmad awzal.]]
Ḍart n ukcam n [[lislam]] d tutlayt taɛṛabt s [[tamazɣa]], ufan nn imaziɣn is fllasn iga ccil ad sslkmn tiɣlaf n usgd i ugdud, aya a f ssntan ar ttaran, ar ssuɣuln s tamaziɣt. Nnig n aya, illa mad yuran i tmntal tisrtanin zun d [[Ibn Tumrt]], limam n [[Imwaḥḥidn|imuwaḥḥidn]]<ref name=":0">الوافي نوحي، "لمحات عن الرصيد الأمازيغي المکتوب. التراث الأمازيغي المخطوط بالمغرب: نظرات في النشأة والتطور"، مجلة المناهل، العدد 100 (2020): 46-21.</ref>.

Iɣ niwi f aylli bdrn kra n isugam imzrayn, rad ig “lqqʷran” n [[Ṣaliḥ Bn Ṭarif]] (tuddma n tasuta tis tamt), 'amazan' n [[iburɣwaṭn]], adlis amzwaru nna ittyuran s tmaziɣt s ugʷmmay aɛṛab<ref>أبو عبيد الله بن عبد العزيز البكري الأندلسي، المغرب في ذكر بلاد إفريقيا والمغرب، نشر البارون دوسلان (الجزائر: مطبعة الحكومة العامة، 1857)، 141-134.</ref><ref>أحمد الطاهري، المغرب الأقصى ومملكة بني طريف البرغواطية خلال القرون الهجرية الأربع الأولى (الدار البيضاء: مطبعة النجاح الجديدة، 2005).</ref><ref>إبراهيم حركات، "برغواطة"، معلمة المغرب الجزء 4 (الرباط: الجمعية المغربية للتأليف والترجمة والنشر مطابع - سلا، 1991)، 1165-1170.</ref>. Lqqʷran ad amaziɣ ur aɣ d zgis lkimnt amr tisuɣal n kra n twinas s tɛṛabt<ref name=":0" />. Ar aɣ addran isugam mas tt inn ikka yan yaḍn g tmazirt n Iɣumarn, ɣ tgira n tasuta tis tẓat, iga ism nns Ḥamim Bn Manna, isrs asn ula ntta yan “lqqʷran” s tmaziɣt<ref>البكري، المغرب، 100.</ref>.

G tasuta tis snat d mrawt, yara [[Ibn Tumrt]] mnnaw idlisn bac ad izuzzr tiwngimin n uẓgʷr nns asrtan gr [[imṣmudn]] lli bahra ur issinn i tɛṛabt. Llan ɣ udlis nns lli mi ism “Attawḥid” sa n igzzumn (laḥzab), inna asn ad aqqran yan ugzzum kraygat ass ḍart n tɣri n lḥizb, ilin kra n isugam ar ttalsn is asn inna ad t akkʷ ḥsun aylliɣ darsn yurri zun d lqqʷran, wanna t ur iḥsin zun iɣ ikfr. Bdrn daɣ isugam sin idlisn yaḍn, “Alqawaɛid” d “Liama”<ref>مجهول، الحلل الموشية، 109-110.</ref><ref>ابن الطان المراكشي، نظم الجمان لترتيب ما سلف من أخبار الزمان، تحقيق محمود علي مكي (بيروت: دار الغرب الإسلامي، 1990)، 129.</ref>, sin itsn llan gr ifassn n mddn ɣ wakud ann, maca ur aɣ d ilkim walu zɣ idlisn ad<ref name=":0" />.

=== Lmazɣi ===
Sɣ uzgn wis sin n tasuta tis 12 ar tasuta tis 20, tbayn d twrglat n tirra lli mi qqarn “Lmazɣi”. Tawrglat ad tẓli ɣ umata s usgd, izrfan, id msmun awal isinutlayn, mayd ittyussann g tsnijjit, akud, tsnitrit d usiḍn. Awttas n twrglat ad iga t usutti ddaw n tɣlaf n usgd anslm d ushwn n ulmmud n imḥḍarn d wid ur iɣrin (lɛawamm), ukan ayann a f gan ɣ umata tanḍḍamt irxan i uḥssu<ref>Elmedlaoui, Mohamed. « La tradition ''‘almazghi’'' dans le Sous (Maroc) : caractéristiques linguistiques et fonctions socioculturelles du code », ''Études et Documents Berbères'', vol. 35-36, no. 1-2, 2016, pp. 243-262.</ref>.

Yan zɣ lfqha lli tt inn ikkan da ittnɛaṛ f wanaw ad n tirra, Brahim Bn Ɛbdllah Aẓnag, yura maya g udlis nns "lmazɣi"<ref name=":0" />:

: ''Mani x swa yan issnn kra d yan ijhlni''
: ''Ur swa yazal d yiḍ; lɛilm iga nnuṛi''
: ''Yan ur izḍarn i lɛaṛabi ad tn ifhmi''
: ''Iɣr lmazɣi lɛwam; illa gisn lbayani''

Ilin g yat tizi kra n middn gan mgal n maya, irar fllasn Brahim Aẓnag s mk ad<ref name=":0" />:

: ''Mani ɣ illa ɣ lktab innan ur izri i yan''
: ''ad iml ddin n ṛbbi i laqwam s lmazɣi''
: ''Is ur iṭṭaf rasulu llah ttṛjman''
: ''Willi ttbyannin aɣaras i ladamyyin''
: ''Ku yan mlin as aɣaras s wawal da sa''
: ''Isawal ur as nnin mḥtum n lɛṛbya''

Ilin imdyatn zɣ warratn ad nna immaln awttas nnsn:

Al-Madani Ben Mohammed At-Tuɣmawi<ref>Boogert, N. and Hawzālī, M., 1997. ''The Berber literary tradition of the souls''. Leiden: Nederlands Instituut voor het Nabije Oosten, p.48.</ref>:
:''A lbari taɛla, ɛawn iyi; riɣ ad d nawi''
:''Awal lli inḍm ibnu ɛacir daɣ(i)''
:''S wawal , tclḥiyt, ad nit gis ifhm yan(i)''
:''Igan lummi, ad akkʷ daɣ ur ijhl ddin(i)''

Aḥmad at-Tamil<ref>Boogert, N. and Hawzālī, M., 1997. ''The Berber literary tradition of the souls''. Leiden: Nederlands Instituut voor het Nabije Oosten, p.41.</ref>:
:''Yan ur issinn taɛṛabt ad srs ifhm ɣ lqqʷran(i)''
:''Ula lḥadit, ar yaqqra lktub n imaziɣn(i)''
:''Zun d amaziɣ n Sidi Mḥmmd U Ɛli akʷbil(i)''<br />
== Tigrummawin titrarin ==
Ssntan imrzzutn imẓrmaziɣn ar ttggan iɣf nnsn ɣ warratn imaziɣn zɣ tasuta tiss 19<ref>Ali Amahan, Notes Bibliographiques Sur Les Manuscrits En Langue Tamazight Écrits En Caracrtères Arabe</ref>, lliɣ yad ibda usdurri afṛansis. Sɣin imrzzutn zun d -{J.D. Delaporte}- d -{H. Stumme}- d wiyyaḍ arratn i tsdlisin n tsdawiyin nnsn, aya ad aɣ ifkan mmnawt tgrummawin n warratn imaziɣn ass ad, nẓḍaṛ ad zgisnt nbdr tid:

* Tagrumma n "-{Le Fonds Roux}-" g tmdint n -{Aix-en-provence}-<ref>Boogert, N., 1995. ''Catalogue des manuscrits arabes et berbères du Fonds Roux (Aix-en-Provence)''. Aix-en-Provence: IREMAM.</ref>, ismun tt -{Arsène Roux}- lliɣ iddr g Lmɣrib (1920-1956).
* Tagrumma n tsdawit n -{Leiden}-<ref>Boogert, N. (2002). ''Catalogue of Berber Manuscripts in the Library of Leiden University''. Amsterdam University Press.</ref><ref>El Mounadi, Ahmed. « Les manuscrits amazighes non catalogués dans la bibliothèque de l’université de Leiden [*] », ''Études et Documents Berbères'', vol. 35-36, no. 1-2, 2016, pp. 217-241.</ref>.
* Tagrumma n tsdlist tanamurt ɣ bariz<ref>Galand-Pernet P., 1973 – « Notes sur les manuscrits à poèmes chleuhs du Fonds berbère de la Bibliothèque Nationale de Paris », in ''Revue des Etudes islamiques'' XLI/2, p. 283-296.</ref>.
* Tagrumma n tsdlist tamatayt g ṛṛbaṭ<ref>Galand-Pernet P., 1972 – « Notes sur les manuscrits à poèmes chleuhs de la Bibliothèque Générale de Rabat », in ''Journal Asiatique,'' p. 299-316.</ref>.
* Tagrumma n -{مؤسسة الملك عبد العزيز آل سعود بالدار البيضاء}- g tigmmi tumlilt<ref>Qādirī, M., Āyit Bilʻayd, A. and Qībāl, ʻ., 2005. ''Fihris al-mah̲ṭūṭāt al-ʻarabiyyaẗ wa-al-amāzīġiyyaẗ''. Al-Dār al-bayḍāʼ: Muʼassasaẗ al-malik ʻAbd al-ʻAzīz.</ref>.

Ilint tiyyaḍ illan ɣ tilit n uslign.

== Isugam ==
-{<references />}-
