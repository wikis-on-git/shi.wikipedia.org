{{Infobox udem|assaɣ=Ibn Xaldun|tawlaft=file:Ibn_khaldoun-kassus.jpg|azwl=Yat tanqqact n Ibn Xaldun ɣ Tuns|Azmz n tlalit=27 Mayu 1332|Azmz n tmttant=17 Mars 1406|Aḍɣar n tlalit=[[Tuns]], [[Iḥafṣiyn]]|Tawwuri=Bumzruy - Argaz n tusna n tmtti - Afiluzuf|Idlisen=• Awal n umzruy n umaḍal. Al-Muqaddima <br>
• Adlis n Imdyatn. tome I. Taridirt Tanimant. <br>
• Amzruy n imaziɣn d imuslmn ɣ Tafriqt.<br>
• Adlis n Imdyatn, tome I <br>...|Tamazirt=[[Tuns|Tuns]] (Sslṭana n iḥafṣiyn)|Tawja=Iḥaḍṛamiyn}}

'''Ibn Xaldun''' (ism nns iɣzifn s [[taɛṛabt]] : أبو زيد عبد الرحمن بن محمد بن خلدون الحضرمي; ''Abu Zayd Ɛabdrahman ibn Muhammd ibn Xaldun al-Hadrami'' ) iga yan [[Amzruy|bumzruy]] d argaz n tusna n tmtti, d afiluzuf. Iga amkras n mnnaw n yiẓliyn: Tamzrugrafit, d tasnmttit, d tadamsa, d tadimuɣrafit. Izuyd ɣ [[Tuns]] ass n 27 mayu n usggʷas [[1332]] ɣ yat tawja [[Andalus|tandalusit]] imqqurn labas darsn illan ɣ tmazirt n [[Lyaman]], immut ass n 17 mars n useggʷas [[1406]] ɣ [[Lqahiṛa]] ɣ [[Miṣra|Miṣṛa]].

Adlis nns lli bahra ittussan iga t A''lmuqaddima'' (Tazwurt), yura t ɣ ṣḍiṣ iyyurn. Imrsi nns iga t amzruy asnmtti-ajuɣrafi-adamsan n umaḍal.

== Almmud ==
Addur n tawja nns tujja Ibn Xaldun ad iṭṭaf yan usslmd iɣlin. Ssɣran t islmadn ittussan ɣ uzmz nns. Iɣra darsn Lqṛan, iḥṣa t kullu, iɣr tajṛṛumt n [[Tutlayt Taɛṛabt|tutlayt taɛṛabt]] lli igan ssas n urmas n [[Lqʷran|Lqṛan]] d lḥadit d ccriɛt d lfiqh. Yumẓ lijaza ɣ yiẓliyn ad kullu. Iɣra ula tiwuriwin n Ibn Rucd, d Ibn sina, d Rrazi, d Ṭṭusi.

Mmutn imawaln nns lliɣ iṭṭaf 17 n usggʷas ɣ tmttant imuccan lli d ilkmn [[Tuns]] ɣ isggʷasn n 1348 d 1349.

== Amuddu s Fas ==
[[Afaylu:Tunisia588.jpg|thumb|Timzgid lliɣ iɣra Ibn Xaldun ɣ [[Tuns]].]]Ɣ 1352, iɣza Abu Ziyad sslṭan n Qsnṭina Tuns. Lliɣ sis ikcm, irwl d uslmad nns Abili s Fas. Ɣinna yujja t sslṭan amrini Abu Ɛinan Faris Amzwaru ad ig amara n iḍahiṛn igldan. Macc yumẓ t sslṭan ad ɣ uɣzu ɣ usggʷas n 1357, lliɣ dars illa 25 n usggʷas.

== Idlisn nns ==

* [http://classiques.uqac.ca/classiques/Ibn_Khaldoun/Ibn_Khaldoun.html Idriṣn n Ibn Xaldun ɣ uzṭa]
* Ibn Khaldun, ''[[Muqaddima|Awal n umzruy n umaḍal. Al-Muqaddima]]'' (issuɣl t Vincent Monteil), éd. Sindbad, Paris, 1997 (ISBN 2-7427-0924-X)
* Ibn Khaldûn, ''Adlis n Imdyatn. tome I. Taridirt Tanimant. Muqaddima'', éd. Gallimard, Paris, 2002 (ISBN 2-07-011425-2)
* Ibn Khaldoun, ''Amzruy n imaziɣn d imuslmn ɣ Tafriqt'' (ISBN 2-7053-3639-7)
* Ibn Khaldoun, ''[[Adlis n Imdyatn]]'', tome I (issuɣl t Abdesselam Cheddadi), éd. Gallimard, Paris, [[2002]] (ISBN 2-07-011425-2)

== Ɣwili fllas yuran ==

* Abdesselam Cheddadi, ''Ibn Khaldûn. L'homme et le théoricien de la civilisation'', éd. Gallimard, Paris, 2006 (ISBN 2-07-076496-6)
* Jean Moshsen Fahmy, ''Ibn Khaldoun. L'honneur et la disgrâce'', éd. L'Interligne, Ottawa, 2003 (ISBN 2-921463-66-0)
* Smaïl Goumeziane, ''Ibn Khaldoun. Un génie maghrébin (1332-1406)'', éd. Non Lieu, Paris, 2006 (ISBN 2-35270-001-9)
* Yves Lacoste, ''Ibn Khaldoun. Naissance de l'Histoire. Passé du tiers monde'', éd. La Découverte, Paris, 1998 (ISBN 2-7071-2680-2)
* Krzysztof Pomian, ''Ibn Khaldûn au prisme de l'Occident'', éd. Gallimard, Paris, 2006 (ISBN 2-07-078159-3)
*Gabriel Martinez-Gros 'Ibn Khaldûn et les sept vies de l'Islam'édition Sindbad Acte Sud,2006 (ISBN 2-7427-6114-4)

== Tiwuriwin nns ==

=== Kitab Lɛibar ===
Azwl nns iɣzzifn iga t ''Kitāb al-ʻIbar wa-Dīwān al-Mubtadaʼ wa-l-Khabar fī Taʼrīkh al-ʻArab wa-l-Barbar wa-Man ʻĀṣarahum min Dhawī ash-Shaʼn al-Akbār'' (Adlis n timssirdin, d uzmmem n isntayn d imjṛitn ɣ [[Amzruy|umzruy]] n waɛṛabn d [[imaziɣn]] d imtrarn imkṛaẓn nnsn). Adlis ad isawl gis f umzruy n imaziɣn. Ibḍa f sa iflisn. Ibda u umzruy n imaziɣn aylliɣ ilkm amzruy n amaḍlan n tiffugna.

=== Almuqaddima ===
Iga t adlis nns lli lli bahra ittussan. Yura t gr usggʷas n [[1375]] d usggʷas n [[1378]].

== Tiɣbula ==
<references /><references />
[[Taggayt:Amzruy]]
[[Taggayt:Tamtti]]
