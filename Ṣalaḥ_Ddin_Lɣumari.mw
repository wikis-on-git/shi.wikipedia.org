{{Databox|ar=صلاح الدين الغماري}}
Iga '''Ṣalaḥ Ddin Lɣumari''' (Iluld ass n 8 Abril 1970 ɣ [[Mknas]] - Immut ass n 10 Dujanbir ɣ [[Muḥmmadya]]<ref>[https://web.archive.org/web/20201211010051/https://rue20.com/468048.html Rue20.com - صدمة في القناة الثانية إثر وفاة صلاح الدين الغماري !]</ref>) yan unɣmas d umsmnid n inɣmisn d isuyas n ttilifizyun [[Lmɣrib|amɣribi]].

== Tudrt d tiɣri nns ==
Illuld Ṣalaḥ Ddin Lɣumari ɣ tiɣrmt n [[Mknas]] ɣ ass wis-tam n wayyur n Abril ɣ usggwas n 1970, ɣin nit aɣ imqqur, d iɣra ɣin nit ɣ tinmal n tiɣrmt ann. Lliɣ tn ikka ar yaqra ɣ ammas n usggwas wis-sin n usinan n usmuttg, ikka-tt-in iga amɣar n tsɣunt n Zzuhur (s [[Tutlayt Taɛrabt|tɛrabt]] : مجلة الزهور) lli tn ikkan ar tffaɣ zɣ tinml lli s tin ikka ar gis yaqra. Yaws as babas aylliɣ ibda Ṣalaḥ Ddin Lɣumari ar isawal mzyan s [[Tutlayt Taɛrabt|tutlayt taɛrabt]] zɣ timẓi nns. Ɣ-akud-ann izri nn ad iswurri d xali-s Aḥmad Bel Mahdi Lḥbib ɣ tsɣunt n Ssafir [[Lmɣrib|tamɣrabit]] (s [[Tutlayt Taɛrabt|tɛrabt]] : جريدة السفير المغربيّة) d tsɣunt n Mknas Iksbris (s [[Tutlayt Taɛrabt|tɛrabt]] : مكناس إكسبريس) ɣ lbdya n isggwasn n tsɛinat lliɣ tn dars ikka 20 isggwasn.<ref>[https://web.archive.org/web/20201211010126/https://yalalla.com/%D8%B5%D9%84%D8%A7%D8%AD-%D8%A7%D9%84%D8%AF%D9%8A%D9%86-%D8%A7%D9%84%D8%BA%D9%85%D8%A7%D8%B1%D9%8A-%D9%88-%D8%B2%D9%88%D8%AC%D8%AA%D9%87-%D8%A7%D9%84%D8%B1%D9%88%D8%B3%D9%8A%D8%A9-%D9%88-%D8%A8%D9%86/ Yalalla.com - صلاح الدين الغماري و زوجته الروسية و بناته]</ref>

== Tawuri nns ==
Ibda Ṣalaḥ Ddin Lɣumari twuri nns ɣ yan lɛmr imẓẓiyn, iskt tkwin ɣ tanɣmast tasliẓiṛt, ikka-tt-inn ɣ yat tizi ar iskar kullu mad izdin d tunnunt, mac dɣya sliɣ-d yuḍa s twuri lli s t-inn ikka ar t-iskar ad-t igan umsmnid n inɣmisn d isuyas n ttilifizyun. Ikmld Ṣalaḥ Ddin Lɣumari tiɣri tanafllat nns ɣ tmazirt n Rusya, lliɣ d nit ixdm ɣ yat tbadut n ttilifizyun ɣinna ɣ usays n « tasmuqqlt n wayyaḍ », sliɣ-d yuḍa s tmazirt n [[Lmɣrib]], izdɣ-d ɣ tiɣrmt n [[Tigmmi Tumlilt|Tugmmi tumlilt]] lliɣ yufa tawuri dar tabadut tissnat (nna ittuyssan s 2M).<ref>[https://web.archive.org/web/20201211010745/https://www.sayidaty.net/node/1062061/%D8%A3%D8%B3%D8%B1%D8%A9-%D9%88%D9%85%D8%AC%D8%AA%D9%85%D8%B9/%D8%B4%D8%AE%D8%B5%D9%8A%D8%A9-%D8%A7%D9%84%D9%8A%D9%88%D9%85/%D8%B5%D9%84%D8%A7%D8%AD-%D8%A7%D9%84%D8%AF%D9%8A%D9%86-%D8%A7%D9%84%D8%BA%D9%85%D8%A7%D8%B1%D9%8A-%D8%A5%D8%B9%D9%84%D8%A7%D9%85%D9%8A-%D9%85%D8%BA%D8%B1%D8%A8%D9%8A-%D8%A7%D9%83%D8%AA%D8%B3%D8%A8-%D8%B4%D8%B9%D8%A8%D9%8A%D8%A9-%D9%83%D8%A8%D8%B1%D9%89-%D8%A8%D8%B3%D8%A8%D8%A8-%D9%83%D9%88%D8%B1%D9%88%D9%86%D8%A7 Sayidaty.net - صلاح الدين الغماري إعلامي مغربي اكتسب شعبية كبرى بسبب كورونا]</ref>

Itxṣṣeṣ Ṣalaḥ Ddin Lɣumari ɣ unɣmas d umsmnid n inɣmisn s tutlayt [[Tutlayt Taɛrabt|taɛrabt]] ɣ ammas n tbadut tissnat.

== Lmut nns ==
Immut Ṣalaḥ Ddin Lɣumari ass n 10 Dujanbir ɣ [[Muḥmmadya]] (iṭṭaf 50 isgwasn)<ref>[https://web.archive.org/web/20201211010925/https://m.hespress.com/medias/492159.html?amp Hespress.com - الصحافي المغربي صلاح الدين الغماري في ذمة الله]</ref>, tkka-tt-inn tbadut tissnat nttat ayzwarn is ibdrn anɣmis n tmttant nns ɣ tasna nnsn ɣ Faysbuk d Twittr.<ref>[https://web.archive.org/web/20201211024207/https://m.2m.ma/ar/news/%D8%B1%D8%AD%D9%8A%D9%84-%D8%A7%D9%84%D8%B2%D9%85%D9%8A%D9%84-%D8%A7%D9%84%D8%B5%D8%AD%D8%A7%D9%81%D9%8A-%D8%B5%D9%84%D8%A7%D8%AD-%D8%A7%D9%84%D8%AF%D9%8A%D9%86-%D8%A7%D9%84%D8%BA%D9%85%D8%A7%D8%B1%D9%8A-%D8%A5%D9%84%D9%89-%D8%AF%D8%A7%D8%B1-%D8%A7%D9%84%D8%A8%D9%82%D8%A7%D8%A1-20201211/ 2m.ma - رحيل الزميل الصحافي صلاح الدين الغماري إلى دار البقاء]</ref>

== Isaɣuln ==
<references />
