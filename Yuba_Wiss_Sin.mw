{{Ismawn mrwasnin/Tin imgradn|Ism=[[Yuba (ismawn mrwasnin)|Yuba]]}}
{{Infobox
| abovestyle = background-color: lightgrey;
| headerstyle= background-color: lightgrey;
| subheaderstyle = background-color: lightgrey;
|above = -{Yuba II}-
|subheader2 = ''ⵢⵓⴱⴰ ⵡⵉⵙⵙⵉⵏ - Ἰóβας''

|image1 =   [[Afaylu:Statue de Juba II - Maison dite du Roi Maure - Vollubilis (Maroc) - Statue de Juba II - Cherchel (Algérie) - 25-23 avant JC - Bronze - Exposition Splendeurs de Vollubilis - MuCEM - Marseille - 2014-08-21- P1910498.jpg|250px|center]]
|caption1 = Asfris n Yuba 2

|header1 =Tudrt nns
|label2 = '''Talallit'''
|data2= 42 [[Dat Tlalit|D.T]], Ɛnnaba
|label3 = '''Tamazirt'''
|data3= [[Muriṭanya|Tagldit n Muṛiṭanya]]
|label4= '''Tamttant'''
|data4= 23 [[Ḍaṛt Tlalit|Ḍ.T]]
|label5= '''Tawuri'''
|data5= [[Agllid]]
|label6 = '''Idlisn'''
|data6= [[Asamu n Libika]]

|header20 =Tawja nns
|label22 = '''Arraw'''
|data22 = [[Bṭulimyus]]
|label21 = '''Tamɣart'''
|data21 = [[Kliyupatra Silini 2]]
}}
[[Afaylu:JubaIIMauretania.JPG|thumb|250|Yan udrim n ugllid n Tgldit n Mawritanya. Ittyara gi-s REX IVBA (Agllid Yuba).]]
[[Afaylu:Juba II.jpg|right|thumb|Yuba II]]
Ikka-tt-inn '''Yuba Wis Sin''' neɣ '''Yuba 2''' (s [[Tutlayt Talatint|tlatint]]: -{IUBA}-; s [[Tutlayt Tagrikt|tgrikt taqburt]]: Ἰóβας, Ἰóβα nɣ Ἰούβας<ref name="Roller">Roller, Duane W. (2003) ''The World of Juba II and Kleopatra Selene'' "Routledge (UK)". pp. 1–3. {{ISBN|0-415-30596-9}}.</ref>; Iddr gr 48 dat tlalit n Ɛisa - 23 ḍaṛt talalit n Ɛisa) iga agllid n tglditin timaziɣin tiqburin [[Muriṭanya|Mawritanya]] d [[Numidya|Numidya]] ḍart n baba-s u numidya [[Yuba Amzwaru|Yuba amzwaru]]. Ɣ tsga n unbaḍ-nns bahra imursn, ikka-tt-inn iga yan umassan d umara bahra ittuḥtaramn ɣ uzmz-nns. Tamɣrat-nns tamzwarut tga-tt [[Klyupatra Silini Tiss Snat|Klyupatra Silini Tiss Snat]], illi-s n tgllidt [[Miṣra|tamiẓṛit]] [[Klyupatra Tiss Sat|Klyupatra Tiss Sat]] n [[Miẓra Tapṭulmt|Miẓra Tapṭulmt]].
== Tudrt ==
=== Timẓi d tɣri-nns ===
Iga Yuba wiss sin agldun [[Imaziɣen|amaziɣ]] zɣ [[Numidya]]. Ig waḥdu-t arraw n ugllid [[Yuba Amzwaru|Yuba Amzwaru]]; tamagit n inna-s ur tettyussan. Ɣ usggʷas wis 46 DƐ, innra [[Yulyus Kaysar]] baba-s (ɣ [[Imiɣ n Tapsus|Tapsus]]), tdwl ilmma [[Numidya]] ddaw unbaḍ aṛuman arusrid ɣ 40 DƐ<ref name="Roller" />. Baba-s ikka-tt-inn iga tuṛfa d ujiniṛal [[Pompey]].

Mnnaw n imẓlayn itrarn ar ttinin mas rad ig uwtay-nns lliɣ innra Kaysar ɣ 46 DƐ kra n kkuẓ nɣ sḍis n isggʷasn, hiya rad ilul gr 52 d 50 DƐ. Ɣ tsga yaḍn, anmzray "-{Duane Roller}-", ur iflis s maya. -{Roller}- yanni is ilul ɣ usggʷas n 48 DƐ acku irm lli ittusmrasn ɣ wawal fllas ɣ [[Tutlayt Tagrikt|tgrikt taqburt]] ''-{brefos}-'' isnamk taslmya. Irm i wazzan gr 4 d 6 n isggʷasn iga-t ''-{pias}-'' lli ur ssmrisn i Yuba ɣ isugam iqburn. F maya, -{Roller}- ar isrus awtay n Yuba 2 lliɣ ixsr baba-s gr sin yyirn d 2 isggʷasn, aylli aɣ-yakkan asakud n tlalit gr 48 d 46 DƐ<ref name=Roller59>Roller, Duane W. (2003) ''The World of Juba II and Kleopatra Selene'' "Routledge (UK)". p. 59. {{ISBN|0-415-30596-9}}.</ref>.

Yiwi [[Yulyus Kaysar]] Yuba wiss sin s Ṛuma. Ɣinn a ɣ ilmd [[Tutlayt Talatint|tutlayt talatint]] d [[Tutlayt Tagrikt|tgrikt taqburt]], ittṛuwmn, tettyufka-as tɣlnawt taṛumant<ref name="Roller" />. S tuggʷas mqqurnin lli iskar ɣ tɣri-nns, nnan fll-as mas iga yan sɣ inmuran akkʷ iɣran ɣ Ṛuma ɣ uzmz-ann. Lliɣ ilkm 20 n usggʷas yara adlis-nns amzwaru s uzwl "-{Roman Archaeology}-"<ref name="Roller" />. Issnkr-t-id [[Yulyus Kaysar]], ilmma ayyaw-nns Uktawyan (Lli rad ig amnkad [[Awgustus]]). Lliɣ ittimɣur, Imun Yuba 2 d Uktawyan ɣ mnnaw imciṛṛiyn, ilmd zgi-snt kigan f manmk rad ig anssixf. Immaɣ ɣ tsga n Uktawyan ɣ [[imiɣ n Aktum|Imiɣ n Aktyum]].

=== Uɣul-nns s unbaḍ n Numidya ===
Ɣ 30 DƐ, irar-t Uktawyan am ugllid n [[Numidya]]<ref name="MelaRomer1998">{{cite book|author1=Pomponius Mela|author2=Frank E. Romer|title=Pomponius Mela's Description of the World|url=https://books.google.com/books?id=6AplSod8IDcC&pg=PA43|year=1998|publisher=University of Michigan Press|isbn=0-472-08452-6|page=43}}</ref><ref name="Gagarin2010">{{cite book|author=Michael Gagarin|title=The Oxford Encyclopedia of Ancient Greece and Rome|url=https://books.google.com/books?id=lNV6-HsUppsC&pg=RA4-PA80|year=2010|publisher=Oxford University Press|isbn=978-0-19-517072-6|page=80}}</ref>. Tg ilmma [[Numidya]] Tuṛfa n Ṛuma. Ḥaqqan aya iga tayafut n twisi-nns i [[Awgustus]] ɣ imzizzl-nns ɣ [[Hispanya]]. Isastwa-as itihal-nns d Klyupatra Silini gr 26 DƐ d 20 DƐ, ifk-as yat trzzift, iskr gi-s tagllidt<ref>Roller, Duane W. (2003) The World of Juba II and Kleopatra Selene Routledge (UK){{ISBN|0-415-30596-9}} p. 74</ref>. Ɣ 25 DƐ, tsskcm Ṛuma [[Numidya|Numidya]] (Amr [[Numidya|Numidya]] Tutrimt) ddaw n unbaḍ-nns usrid, yamẓ ilmma Yuba 2 [[Muriṭanya|Mawritanya]] am tgldit-nns<ref name="MelaRomer1998" />.
=== Anbaḍ ɣ Mawritanya ===
Zzɣ aylli aɣ-ittals [[Strabu]], tnbḍ Ṛuma tagldit-nns s tmamkt tusridt (gr 33 DƐ - 25 DƐ) ḍaṛt n tmttant n ugllid amawritan Bukkus Wiss Sin lli tt-inn-ikkan iga tuṛfa n Iṛumiyn, ilmma ifk-tt [[Awgustus]] i [[Yuba II|Yuba 2]] ɣ 25 DƐ<ref>''Geography'' n Strabu ([https://www.perseus.tufts.edu/hopper/text?doc=Perseus%3Atext%3A1999.01.0239%3Abook%3D17%3Achapter%3D3#note-link15 Strab. 17.3])</ref>. Lliɣ immuti Yuba 2 d Klyupatra Silini s Mawritanya, smman tamaẓunt-nnsn tamaynut ''Kaysarya'' ([[Crcel]] tatrart) f wudm n Awgustus. Tuṣkawin ɣ "Kaysaria" d "Walili" (-{Volubilis}-) da mmalnt yan usrks gr tmsdagt Tamiẓrit, Tagrikt d Tṛumiyt.

Ittyunna mas tt-inn-tkka Klyupatra teṭṭaf afus f tsrtit n Yuba 2. Yuba issbɣs, isnal i tẓuṛi, asiggl amassan d usiggl g umzruy agaman. Yuba isnal ula i tsbbabt tawmuritant. Tkka-tt-inn tgldit n Mawritanya tla atig amqqran i tmnkda taṛumiyt. Tkcm tkka-tt-inn tsala tasbbabt d kraygat mani ɣ yilel agraklan, slawan akkʷ d [[Sbanya]] ula [[Ṭṭalyan]]. 
== Tituhliwin d tarwa ==
* Itihal-nns amzwaru illa d tgldunt [[tagrikt tabṭulmayt]] [[Klyupatra Silini Tiss Snat]] (40 DƐ - 6 ḌƐ). Tarwa-nnsn d wi:
** [[Pṭulimi n Mawritanya]], ilul g dar 10 DƐ/ 5 DƐ<ref name="CB">[http://www.tyndalehouse.com/Egypt/ptolemies/selene_ii_fr.htm Cleopatra Selene] {{webarchive|url=https://web.archive.org/web/20160303175318/http://www.tyndalehouse.com/egypt/ptolemies/selene_ii_fr.htm |date=2016-03-03 }} by Chris Bennett</ref>.
** Yat tfruxt nna mi ur ittwassan ism, tettubdar ɣ yan uzmmem (nnqc). Illa mad innan mas tga [[Drusill n Mawritanya]], macc tẓḍar ad tg awd tayyawt-nnsn. Drusilla tettyaglam am tayyawt n Anṭuny d Klyupatra, nɣ d akkʷ is tga tayyawt n Pṭulimy n Mawritanya<ref name="CB"/>.

* Itihal wis sin d [[Glafyra]] ''(-{Glaphyra}-)'' lli igan yat tgldunt zɣ [[Kappadukiya]] ''(-{Cappadocia}-)''. Tagldunt-a tga tadgalt n Aliksandr u Hirudut Axatar ''(-{Herod the Great}-)''. [[Aliksandr]] ad ittyunɣa acku ufan-t-inn idra ɣ kra n unguz mgal baba-s. Ttahl [[Glafyra]] s Yuba ɣ 6 nɣ 7 ḌƐ. Tili gi-s ilmma tayr n Hiṛud Arkilaws (''-{Herod Archelaus}-'') lli igan warran yaḍn n Hirud Axatar d unssixf n Judiya. Tṛẓm Glafyra i Yuba bac ad t-ttahl ɣ usggʷas 7 ḌƐ. Yuba ur iṭṭif tarwa d Glafyra
== Tiwuriwin ==
Yara Yuba mnnnaw n idlisn s Tgrikt f umzruy, amzruy amagan, tarakalt, tajṛṛumt, takʷlut d umzgun. Iskr yan usmzazal gr tmrsal tigrikin d tṛumiyin s uzwl Όμοιότητες (-{Resemblances}-)<ref>F Jacoby, ''Realencyclopädie der Classischen Altertumswissenschaft'', 1916, s.v.</ref>. Amanar-nns s [[Tagzirt n aɛṛabbn|Arabya]] idwl adlis akkʷ inzzan ɣ Ṛuma. Ɣar kra n igzzumn imẓẓiyn sg twuri-nns ad aɣ-d-ilkmn.

Mrawt twuriwin n Yuba ad ittyussann, maccan llan ɣar kra n igzzumn zgi-sn:
* ''-{Roman Archaeology}-'', sin ildisn<ref name=RollerAppendix>Duane W. Roller, ''The World of Juba II and Kleopatra Selene'' (Routledge, 2003), pp. 61–63. {{ISBN|0-415-30596-9}}.</ref>.
* ''-{Resemblances}-'', ɣ kkuẓ idlisn iɣ idrus<ref name=RollerAppendix/>.
* ''-{On Painting}-'', ɣ tam idlisn iɣ idrus<ref name=RollerAppendix/>.
* ''-{Theatrical History}-'', ɣ sa d mraw n idlisn iɣ idrus<ref name=RollerAppendix/>.
* ''-{The Wanderings of Hanno}-'', iẓḍar ad ig asuɣl n umuddu n Ḥanno<ref name=RollerAppendix/>.
* ''-{On Euphorbion}-'', a pamphlet<ref name=RollerAppendix/>.
* ''-{Libyka}-'', ɣ kraḍ idlisn iɣ idrus.<ref name=RollerAppendix/>.
* ''-{On Arabia}-'', wad waḥdu-t ad yara s tutlayt talatint<ref name=Roller165>Duane W. Roller, ''The World of Juba II and Kleopatra Selene'' (Routledge, 2003), p. 165. {{ISBN|0-415-30596-9}}.</ref>.
* ''-{On Assyria}-'', ɣ sin idlisn<ref name=RollerAppendix/>.
* ''-{Epigrams}-'', ibdr-d zgi-s [[Atinyus]] (-{Athenaeus}-) sḍis n izrirn lli fllas nssn<ref name=RollerAppendix/>.

=== Idlisn fll-as ittyuskarn ===
* {{fr}} -{Charlier Berthier, ''Le sanctuaire punique d'El hofra à Constantine'', édition Fournier, [[1844]]}-.
* {{fr}} -{Mouloud Gaid, ''Aguellids et Romains en Berbérie'', éditions SNED, Alger, 1972}-.
* {{fr}} -{Stéphane Gsell, ''Histoire de l'Afrique du Nord'', édition Hachette, [[1920]]}-.
* {{fr}} -{Josiane Lahlou, ''Moi, Juba roi de Maurétanie'', Paris-Méditerranée, [[1999]], ISBN 2-84272-059-8}-. ([[Amzruy Aṛuman]])
* {{fr}} -{Jean Mazard, ''Corpus Numérum Mauretanieque'', Arts et Métiers graphiques, [[1955]]}-.
==Isugam==
<references />

{{Aggur:Igllidn imaziɣn}}
[[Taggayt:Amzruy]]
[[Taggayt:Tameddurt]]
[[Taggayt:Igldan imaziɣn]]
