{{Databox|en=Taltemsen}}
'''Taltmsn Isaggn''' iga yan uḍwar [[Sus|asusi]] itabɛan i taqbilt n [[Isaggn (Ayt Ṣwab)|Isaggn]] [[Ayt Ṣwab]]. Illa uḍwar ad ɣ ammas n idrarn n [[Aṭlas mẓẓiyn|waṭlas mẓẓin]] ɣ udrar n [[Adrar n Lkst|Lkst]] ɣ tmnaḍt n [[Tamnaḍt n Actukn-Ayt Baha|Actukn-Ayt Baha]] ɣ tsga n [[Tasga n Sus-Massa|Sus-Massa]] ɣ tmazirt n [[Lmɣrib]].

Ar ittini usiḍn lli ittyuskar ɣ usggʷas n 2004 mas uḍwar ad zdɣn gis tqriban kra n 55 umzdaɣ d 14 n tawjiwin<ref>'''( fr + ar )''' [https://www.webcitation.org/678NyvGs8?url=http://www.lavieeco.com/documents_officiels/Recensement%20population.pdf Asiḍn n n imzdaɣn n Lmɣrib ɣ usggas n 2004] <small>( PDF ) -</small> Tasmirit tamattayt n usɣiws.</ref>.

== Tarakalt ==

Tlla taltmsn ɣ tgrawt n [[Awgnz]], ɣ tmnaḍt n [[Tamnaḍt n Actukn-Ayt Baha|Ctuka-Ayt Baha]], tasga n [[Tasga n Sus-Massa|Sus-Massa]], ɣ tmazirt n [[Lmɣrib]], taggug s 120 km f tmdint n [[Ugadir|Agadir]] ɣ iffus d s 50 km ɣ izzlmḍ n tmdint n [[Tafrawt|Tfrawt]].

== Imzdaɣ ==
[[Afaylu:Caid Elmadani's House - Taltemsen.jpg|vignette|284x284px|Ɣ tuẓẓumt n twlaft, ar as ttinin Lmdrst. Tkka t inn yadlli tga tigmmi n Lqayd Lmadani ɣ uzmz n usdurri afransawi, gan gis tinml ɣ 1954. Ɣilad tga ɣar ixʷrban]]
Tugt n imzdaɣ n Taltmsn ar tmuddun s timdinin mqqurnin n tmazirt n Lmɣrib. Llan ɣ [[Ugadir]], [[Mrrakc]], [[Tigmmi tumlilt]], [[Rrbaṭ]], [[Lqnḍṛt]]..., llan akkʷ ma gisn izugn s brra slawann akkʷ [[Fransa]] d [[Marikan]].

Adwar ad ar ittxwu ɣ tgrst. Mac ar ittɛmmar ɣ unbdu slawann akkʷ iɣ illa kra n lmɛruf

== Tifugliwin ==

Bla ad nbdr tfugliwin tinamurin d tin ddin, da ttḥtafaln Ayt Taltmsn s kigan n tfugliwin yaḍnin zun d ukan :

=== Idrnan ===
Yan wanaw n uɣrum gis tammnt d [[amlu]]. Idrnan ad ar sis ttḥtafaln snat twal ɣ usggʷas, ass n lxmis amzwaru n fibrayr d win mars. Tafugla ad ar gis ittili kraḍ wussan ; ku yan d limkanyat nns d aylli mi iẓḍaṛ ar isbrrak d ar thalla ɣ tazzanin d inbgiwn d iqqbiln.

=== Assifd ===
Fad ad nnurzn yan usggʷas anflaḥ iɣudan, iɛrrimn n udwar ar tmttaln kra n tmɣra nna ɣ ar skarn ɣ kra n ddumya tislit nna d ttasin ɣ kra n lɛmmarya ḥaqqan d ar ttirirn d hḍrn ar d lkmn s uḍar n yan udrar nna ɣ t gis srasn ɣ yan ifri d kra n tɣawsiwin zun d tknarit iqqurn, d lluz, d alim. Ilmma ar taḍun s lmuḍɛ n udwar nna ɣ tkmmaln lhḍrt nnsn 

=== Isswabn ===
Yan wanaw n tfugla nna ɣ lssan middn ihdumn igan fckl; ar sduqqurn f tgmma d ar ttxtaraɛn kra n lqisas issḍṣan fad ad skcmn tumrt ɣ middn n udwar.

=== Lmɛarif ===
Tirmt tamgrut s umata ar tgga [[sksu]] d kra n tfiyya ɣ usklu n yan ''Uxrrub'' imqqurn nɣ d tama n tmzgid nɣ d akkʷ dar usmḍl n ugrram ''Sidi Mussu Brahim'' lli illan ɣ wafa n yan izig ar as ttinin ''Cciɣ''.
* Lmɛruf ''n tiyigiwin'' tamatart n tigira n twuri,
* Lmâarouf ''n ddu tkida'' fad ad ttḥtafaln s ixf usggʷas anflaḥ,
* Lmâarouf ''n Sidi Mussu Brahim'', Ar sis ttḥtafaln imzdaɣ n udwar ad, d Ayt [[Tagḍict (Isaggn)|Tagḍict]], d Ayt [[Ibnnawn (Isaggn)|Ibnnawn]], d Ayt Imi n Tɣzut ɣ imalas wis kraḍ n wayyur n ɣuct.

== Isaɣuln ==
<references />{{Amud/Lmɣrib}}
[[Taggayt:Lmɣrib]]
[[Taggayt:Imaziɣn]]
[[Taggayt:Sus]]
