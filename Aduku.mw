[[Afaylu:Babouche Chleuh.jpg|thumb|Idukan iclḥiyn n tbudrarin (win tmɣarin) ɣ yan ugadaz ɣ [[Ida Ugniḍif]]]]
'''Aduku''' nɣ '''Ahrkus''' ([[Asget|asgt]] ''': Idukan''' nɣ '''Ihrkas''') gan yat tmlsit li lssan imaziɣn ɣ iḍarn nnsn. Gin s tiɣawsin lli sis ittuyzlayn. Kraygat iɣrm ɣ [[Lmɣrib]] ittyussan s yan wanaw sis izlin ur irwasn wayyaḍ. Mac imallayn d willi tllinin s tɣawsiwin ttyuẓlaynin s [[Lmɣrib]] artn bahra ssusmn idukan n [[Tiznit|Tznit]], [[Fas]] d [[Mrrakc]]. Inawn ad lli bahra illan atig.

Ar daɣ nettini idukan i wanaw amaziɣ n idukan slawan akkʷ idukan iclḥiyn.

==  Manik a s ar ttyuskarn ==
Ard ntasi ilm n Ufunas nsdlot ɣ yat tsraft ilma nasitid ard izu nawitid s Thanut nbit gis ilma ar gis nskar idukan.

=== Tifrkiwin n tamguri ===
Ar tzgguru tmggit n tmguri n takurbiyt zun d ku tiɣawsiwin tiqburin nna mi iga ubṭṭan tanga tamzwarut g tgmmi n udbbaɣ, ɣinna ɣ zrrmn ibṭṭann n izgarn d tiɣaṭṭn, ɣmn-tn s iɣmi nna as-n ttinin inadn nna issnn ad bbin abṭṭan, s talɣiwin d ittasan d tiɣawsiwin tiqburin zun d "takurbiyt" d "Ccrbil "...

Ar ignnu inḍ takurbiyt igt aflla n "Lfaraca" izdar n uduku nna ihyyan awd netta g ubṭṭan, ar tgnna tkurbit s ufus afad ad tg tanna iɣudan d mm watig, nɣ d ar t ttgennun s tasgnut tg tanna mi idrus watig urid zun d ultmas nna ignan s tɣarast taqburt.

== Anawn n idukan ==

=== Aduku aclḥiy ===
Iga aduku aclḥiy yan ɣ wanawn n idukan illan bahra ɣ tasga n [[Sus]] ɣ iffus n tmazirt n Lmɣrib. Ittussan anaw ad n idukan ɣ tmazirt kullut d iga ɣ tmitar n tmagit taclḥiyt tamaziɣt ɣ [[Lmɣrib]]. Tamdint n [[Ayt Baha]] d [[Idaw Gniḍif|Ida Ugniḍif]] ad bahra ittussan s ṣṣniɛt d uznz n idukan ad. Anaw ad n idukan iɛdl d ifulki i uzigz ɣ idrarn, d ar ittari ufgan zɣ ilgmaḍn d ibxxuyn ad ur lkmn yilm.

Idukan n irgazn ar ttilin s uklu awraɣ d ssumila nnsn s usggan ar tggan lpnu. Win tmɣarin ula nttni ṭṭafn sumila tasggant n lpnu macc nttni lan aklu azggʷaɣ d imikk ɣ ikʷlan kulutn.

=== Aduku afazzazi ===
Tga tkurbit nna mi tcwa tɣnbut, tanna gis ittwassan tg taqburt tga tt tanna g ittili ubṭṭan iɣman s uklu awraɣ i irgazn, ar as-ttinint twtmin "Ccrbil". Ggudin iɣmatn n takurbiyt ilin gis wanatn afad ad t ack d kraygat timlsit.

Tga taɣrmt n Fazzaz ammas n tazzulin tiqburin n Umṛṛuk, d unna iẓlin s tizaqqiwin n "ugdz n tikurbiyin", nna g llan inadn nna issn ad msln ixfawn n ukurbiy zwwqnt, ar issufuɣ ugdz a ikurbiyn s ku tiɣrmin n Umṛṛuk, d ula timizar n bṛṛa.

== Idukan n Irgazn ==
Idukan n irgazn ntni lan akli awraɣ llan tugt n wanawn n idukan.

== Idukan n Tmɣarin ==
Idukan n tmɣarin lan akli Azggaɣ fulkin bahra ar tent lssant iɣ ftant s umuddu neɣ ssuk.

== Isaɣulen ==

[[Taggayt:Timlsit]]
[[Taggayt:ⵉⴷⵓⴽⴰⵏ]]
