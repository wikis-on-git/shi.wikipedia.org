[[Afaylu:COLLECTIE TROPENMUSEUM Dansgroep uit Ouarzazate tijdens het Nationaal Folkore Festival te Marrakech TMnr 20017662.jpg|thumb|Yan anaw n uḥwac]]
'''Aḥwac''' (s [[Tifinaɣ|tfinaɣ]] : ⴰⵃⵡⴰⵛ, s [[Tutlayt Taɛrabt|tɛrabt]] : أحواش‎) iga yat [[Taẓuri tamaziɣt|tẓuri]], d yan wanaw n umarg nna ittilin s trubba, illa dar [[Imaziɣen|imaziɣn]] n unẓul n [[Lmɣrib]] nttini [[iclḥiyn]]. Iggut ɣ tmizar n [[Sus]] d [[Aṭlas mẓẓiyn|Waṭlas imẓẓiyn]] d wad [[Aṭlas mqqurn|imqqurn]]. Kraygat tamazirt nɣ adɣar ittuyssan s wanaw uḥwac lli sis iẓlin. Tmun tẓuri ad d imasn n umarg d iwaliwn, ilin gisn inawn ggutnin.<ref>https://sudstmaruc.cum/ahwach-la-traditiun-amaziɣ-du-maruc/</ref>

Aḥwac lli igan tamunt ig tarabbut ig awd udm n twizi yaḍnin. isman uḥwac tarabbut n ufgan d umarg d uẓawan, isman s ɣikan isyafatn n middn. Ur iẓli uḥwac s urgaz ula tawtmt, ur igi win wid mẓẓiyn ula wid mqquṛn isman middn akkʷ, d ur igli middn s kra n uṭṭun, aḥwac ismun middn zɣ sin ar ifḍ n ufgan d uggar.

Tawalt n uḥwac tga assaɣ i kullu tirabbutin n uẓawan d umarg lli ɣʷmanin s tmagit n tussna tamaziɣt, zund kullu iḥwacn n Sus (amṣmudi), d iḥwacn n ayt uzaɣar d ayt udrar, macc ur nẓḍaṛ a ngli (lunast, timdyazin n ḥmada, lɛiṭa, ḥuran, tahramt, lhit, lmlḥun, takriḥt, tafrraḥt n trudant…) g wassaɣ n uḥwac lliɣ fllas dwrn wanawn ad n uẓawan, d urt sul rwasn s kigan, gan iḥwacn ttɛṛṛbnin lli sun ur igin amaziɣ, acku iɣ nna aḥwac nukz nn kigan n iḥwacn lli llan inn s tutlayt tamaziɣt lli ilsan tamagit tamaziɣt, g [[Sus]] d [[lḥuz]] d [[Asif n Dṛɛa|wasif n Dra]]. Waxxa illa uḥwac s kigan wanawn d kigan n ikʷlan d uẓawan macc iga yan s tɣarast nns iẓlin ɣ tussna tamaziɣt.

Anawn ad n iḥwacn mmrksnin llan g [[Sus]], aḥwac n [[Ida Usmlal]] ur igi aḥwac n [[Awluz|Uwluz]], illa kra n uzilal grasn ɣ uẓawan d uklu d tɣarast lli sa gis tt ḥucn. Ilin tmnaḍin mqqar iga ism yan, macc aḥwac ur igi yan, anawn n iḥwacn illan ɣ [[Adrar n Drn|udrar n Drn]] ur igi zun d iḥwacn illan g udrar n laṭlaṣ amṛwaṣu, ur mmrwasn ɣ izli ula imassn ula ur gin yan ɣ uklu n trabbut d tɣarast n uḥwac. Abṭṭu ad illan ngr aḥwac n udrar n drn mqquṛn d udrar amṛwaṣu d [[Sus]] akkʷ d [[Lḥuz]], irwas is d ikka anaw n tzdgi d igamiwn lliɣ zdɣn imaziɣn, ig umzruy awd nttan zɣ a illi iffaln tifiras nns g tẓuṛi d tussna akkʷ.

Iḥwacn lli akkʷ illan ɣ tussna tamaziɣt mqqar gan anawn iggutn, iga yat tẓuṛi lli s tẓli tussna tamaziɣt, ig ayda lli d fln imzwura i ufgan dis yusin aklu n tɣrma d tmagit tamaziɣt.

Timlsit n uḥwac ur tgi yat, ku tamazirt man tmlsit lssan imurar g uḥwac. d kra iga tt tamurt tẓli tmlsit nnsn g tffugliwin nnsn d tmyurin nnsn, iɣ nẓṛa timlsit ɣ iḥwacn n ayt tmazirt n [[Aqqa (tamazirt)|Waqqa]] d [[Tasktant|tsktant]] d [[Ṭaṭa]] ur gint zun d tmlsa n iḥwacn n ayt uzaɣar n [[Tiznit|Tznit]], d xtid akkʷ ur gint zun d tinn lli lssan ayt udrar n laṭlaṣ, ig mayan a illi iẓlin s kra iga tt tamazirt. Anawn ad n tmlsa d ikʷlan ad immrkksn g tmizar iga afulki lli tla tɣrma tamaziɣt, lli mi iṛcm umzruy tifras nns.

[[Aẓawan]] n uḥwac ula nttan immrkks iggut iga anawn ɣ uḥwac amaziɣ. Ilin sin wanawn n isaffn n uẓawan, amzwaru : aẓawan amaziɣ azayku, lli ur iffaɣn isaffn n umarg azayku amaziɣ, ig ula nttan sin wanawn yan iga aclḥi wis sin iga abudrar, d wanaw wis sin ɣ isaffn n uẓawan illa : aẓawan n tafriqt, lli igan aẓawan d ikkan agʷns n tfriqt lli imann g yan uklu n izli ar as tt inin ''Gnawa'' nɣ ''Tagnawit''.

Isaffn n uẓawan amaziɣ ar tn izuzzur [[allun|wallun]], d isaffn n uẓawan n tfriqt ar tn izuzzur [[ganga]] iman dis ula wallun. [[Aẓawan]] ad n [[Tafriqt|tfriqt]] ar tt inn bahra nttafa g [[Aṭlas amẓyan|laṭlaṣ mẓẓiyn]] d ugʷns n iffus d iffus atawan.

Iḥwacn n umaziɣ llan f smmust tiwal (lackal), mqqar iga uḥwac win irgazn i waḍu nnsn niɣ iga win irgazn d tmɣarin niɣ win tmɣarin i waḍu nnsnt niɣ iga win tfrxin.

Aḥwac ur igi ɣar yan urkkz unzil, iga udm yaḍnin n tudrt nna d issnkarn asnflul d tmdyazt d ummutr ɣ ufulki, iga yat twlaft iddrn ar d ttrar amrara n ufgan amaziɣ d ukaraw nns agaman d unfgan ɣ umrara d issufuɣn inzgumn nɣd inaruzn nɣd tufrayin d timmutrin d tiwlafin ɣ umarur irar tnt s tɣarast n usnflul s tiwlafin n tẓuri ifulkin. 

Ɣayann n umssugr amgraw, nna ɣ tswiri dis tagrawt tudrt nns tamktayt d amnlli, ɣ ammas n timyurin tiẓuriwin tidlsanin, nttat iɣ nra tga tamddit taẓawant turkkizt d anmiggir ismunun iẓuran n umsasa d idammn d tiddra, ɣ yan ummak amgraw imann, d iga yat tinml tanamunt ɣ tlla twizi ɣ tayri izddign ar tsxitir afrak anamun dar ifganen s izrfan nnsn d imafllaɣn-nnsn f unamur, d gratsn, ɣ uyddaɣ ttinin imdyazn n imukrisn d iswingimn ɣ yan ummak anamun ifulkin iɣudan s timyuriwin tiqburin tizaykutn.

Aḥwac tga yat tguri da twanna i ku anawn n urkkz anamun. Mk nna gan t talɣiwin d inyatn nns ɣ iffus n [[Lmɣrib]] ɣ tasgiwin n [[Aṭlas mẓẓiyn|Waṭlas imẓẓiyn]] d itsn t ɣ [[Aṭlas mqqurn|Waṭlas imqqurn]] d inna ɣ llan t tiqbilin timaziɣin isawaln s tutlayt [[taclḥit]]. Anamk-nns: amun n imzdaɣ n tmazirt ɣ yan udɣar iga s yism "Asays" nɣd "Asrir" nɣd "Asarag", afad ad ḥucn, ɣ yat tmddit taẓurant innurẓmn i ku yan wanna iran ad idru s tguri nɣd tizlit nɣd anya.

Aḥwac tga yat trkkzt tanamunt ɣ ittdru ɣ tifri nns tarabbut n middn ur illi wattay nnsn, ilin t ula tiwtmin, d iẓil ad gnt tifddamin macc tinna yuwln ur aɣ tdrunt macc irgazn ur gisn tlli tfada ad.

==Anawn n uḥwac==
===Aḥwac Taskiwin===
{{Imgradn sis itealqn|Imgradn=[[Aḥwac n taskiwin]]}}
[[Taskiwin]], anaw n uḥwac amaziɣ, sul iddrn  ɣ gr urarn n middn ili sul g iffuglutn n imaziɣn izdɣn ɣ iẓẓlmḍ n udrar n drn, mqqar ittidras uḥwac ad ar ittmtat ɣ tmyurin nnsn.

Iga uḥwac ad n tskiwin ayda d fln imzwura imaziɣn i tussna n ufgan. tili dars tamatart iggutn ɣ iskkinn n tussna tamaziɣt, ifk wanaw ad n uḥwac tugga xf kigan  n imsarn izrin ɣ umzruy izdin d imnɣi. aḥwac n taskiwin ila addur akswat g tussna d fln middn n zik, ig tandra n iman nnsn g tizi n imnɣan nnsn, ig awd taɣlaɣalt nnsn d ikkan zikk n tasutin.

Iḥwac n taskiwin tgat ɣilad  unesco  ɣ uɣawas nns iẓlin s wayda d fln imzwura ɣ tussna n ufgan, d lliɣ ira uḥwac ad aḥṭṭu iggutn ḥma a iɣama ɣ tmyurt n ufgan amaziɣ ad ur immt

===Aḥwac Imintanut===
Ahwac n imintanut Iga yan wanawn n ihwacn ityawssan bahra ɣ tsga n [[sus]] artithucn ifrxan d tfrxin. 
===Ajmak===
Ajmak n Wactukn Ayt Baha iga yan uhwac illan ɣ [[Sus]]. Lant tugt n tmsmunin fkant as atig ilin rways ila ɣ tsga n ctuka yan rays ujmak itussan bahra ismas said uwzru ilin tugt zund hmad rrih d hmad udris d aɣidda d hntjja d hmad u3ddi usltana d Umɣuɣd rays libahra mqqurn bihtti.

Aḥwac ad ittawssan g ( actukn - imi mqquṛn - ayt mẓal - ihlaln - ayt wadrim - sidi ɛabd llah lbucwari - tizi n takuct - targa n ticka - xmis ayt musa - iwsimn - tanalt - ayt walyaḍ - ayt baha udrar - ayt baha umlal - azaɣar n tiznit …), ar gis tt ḥwacn irgazn d tmɣarin, g sin imaɣʷdn ingabaln.

===Ahwac aglagal===
{{Agzzum ixwan}}

===Aḥwac Awluz===
{{Agzzum ixwan}}

===Mizan Hwara===
{{Agzzum ixwan}}

===Zagura===
{{Agzzum ixwan}}

===Akllal===
{{Agzzum ixwan}}

===Rukba Zagura===
{{Agzzum ixwan}}

===Aḥwac Aflla n dra Agdz===
{{Agzzum ixwan}}

=== Aḥwac Warzazat ===
{{Agzzum ixwan}}

===Aḥwac Tawrirt===
{{Agzzum ixwan}}

===Aḥwac Sidi Dawud===
{{Agzzum ixwan}}

===Aḥwac Imɣran===
{{Agzzum ixwan}}

===Aḥwac win tjgal Taznaxt===
{{Agzzum ixwan}}

===Aḥwac Tlwat===
{{Agzzum ixwan}}

===Aḥwac Tikrt===
{{Agzzum ixwan}}

===Aḥwac Tissint Tata===
{{Agzzum ixwan}}

===Aḥwac urika===
{{Agzzum ixwan}}

== Tiwlafin ==
<gallery mode="packed" heights="160">
File:Berber women of Telouet, Southern Morocco, in an ahouach performance.jpg|Ahouach de Tilwt
File:Ahwach Assa.png|Aḥwac n Assa
File:Ahwach Tamanaret.png|Aḥwac n Tamanaret
File:Ahwach Aoulouz.png|Aḥwac n Awluz.
File:Ahwach Tafraout.png|Aḥwac n [[Tafrawt]].
File:Ahwach Ouarzazate.png|Aḥwac n [[Warzazat]].
File:Ahwach Mirleft.png|Aḥwac n [[Mirleft]].
File:Ahwach Tajelt.png|Aḥwac n Tajelt
File:Ahwach Tiznit.png|Aḥwac n [[Tiznit]]
File:Ahwach Agdez.png|Aḥwac n [[Agdz|Agdez]]
File:Ahwach Ait Baamrane.png|Aḥwac n [[Ayt Baɛmran]].
</gallery>

==Izdayn n bra==

* http://www.revuecygnenoir.org/numero/article/anthropo-semiologie-du-corps-dansant

== Iɣbula ==
<references />
[[Taggayt:Aẓawan]]
[[Taggayt:Tussna]]
[[Taggayt:Taẓuṛi]]
