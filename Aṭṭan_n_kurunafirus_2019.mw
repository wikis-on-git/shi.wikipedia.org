[[Afaylu:COVID-19 Nurse (cropped).jpg|thumb|Iḍbibn ar skarn manik bac ad awsn i willi hrcnin s tmaḍunt ad|248x248px]]
'''Aṭṭan n kurunafirus 2019''' (s [[Tutlayt Tanglizt|tnglizt]]: Coronavirus Disease 2019); asgzl nns: '''''COVID-19''''' /kuvid-19/,  iga yat tmaḍunt ittɣmmamn ar gis israg ufirus n kuṛuna nna iggʷran is ittyafa. Afirus ad d tmaḍunt ad ur yadlli ttussann dar ufgan dat ad d yuman usuḍṛeṛ nnsn ɣ tsga n [[Wuhan]] ɣ tmazirt n [[Ccinwa|Cinwa]] ɣ wayyur n Dujanbir n usggʷass 2019, isrg ilmma ɣ yiriḍi n kurunavirus 2019—20.

Zɣ tmitar nna s bahra tettuwssan tmaḍunt n kurunavirus 2019 gant kuẓt, ar nttafa: tirɣi, tusut, izwan, aṭṭan n yixf, timri n wunfus. Ilin kra n imuḍan ar darsn ttumanent kra n tmita yaḍn zun-d igẓaẓn n tzlmin, aṛmay, iḍn n ugayyu, abzag n taqqayt d umɣlil.<ref>[[:en:coronavirus disease 2019|Aṭṭan n kurunavirus 2019]] ɣ tunɣilt taneglizt n wikipidya, 21 ibrir 2020</ref> timitar ad akkʷ ar-d ttumanent imik s imik, gr smmus ar kkuẓ d mraw wussan.

Kra zɣ middn ar tn-ittaɣ waṭṭan min ad si-s syafan ula umanent fllasn tmitar-nns, middn-a akkʷ, amata gisn (attay n 80%) ar ttjjin min ad ḍfrn kra n usafar iẓlin. Yan zɣ sḍis (1/6) n mddn ar fllasn ttumanet kra n tmitar bahra hrcnin zun-d timri n usunfs.

Middn wssrnin d willi dar llant tmukrisin tidwsanin (timukrisin n wul, aṭṭan n uskkʷaṛ, ...) llan ɣ imizi n wad tn-yaɣ waṭṭan n kurunavirus uggar n wiyyaḍ.<ref>[https://u-tjarmunt.blogspot.com/2020/03/mad-igan-coronavirus-d-mad-gant-tmitar-nns.html Asit n u-tjarmunt - Mad igan coronavirus d mad gant tmitar nns] - ''Yura tt Brahim Sɛidi - 19 Mars 2019''</ref>

== Tawja n Kurunavirus ==
Gan ifirusn n Kuṛuna yat tawja yuran (yusɛan) n ifirusn nna iẓḍaṛn ad tɣmmamn afgan d imudar. Mk-lli ittussan mas d ifirusn ad ar ttsragn i ufgan ɣ mnnawt tmuḍan iqqnn s wallal n usunfs, zɣ tusut (inflwanza) tanmyurt ar timuḍan hrcnin, zun d (MERS) d (SARS). Afirus n kuṛuna amggaru is ittyafa iga walli isrgn ɣ tmaḍunt afirus n kuṛuna 2019 (COVID-19).

== Ammutty nns == 
Ẓḍaṛn middn lli yuḍnn s waṭṭan n kurunafirus 2019 ad t sɣmmn i wiyyaḍ, acku aṭṭan ad ar ittmuttuy zɣ yan umdan yuḍnn s yan yaḍn ur yuḍinn, s tmqqa mẓẓiynin lli d ittffuɣn ɣ tnxar d yimi n wanna ittusun. Timqqa-ad ar ṭṭarnt f idɣarn d iskkinn d wanna yaẓn i umaḍun ittusun, ukan wanna mu kcimnt tmqqa-ad alln nɣ tinxar nɣ imi s tɣarast tusrudt, nɣ d s tɣarast tarusridt iɣ illa mad iggrn i yidɣarn d iskkinn nna f ḍṛnt tmqqa nna s ufus, iggr nn sis i alln nɣ tinxar nɣ imi, rad t iɣmm ufirus nna ittsragn ɣ waṭṭan<ref>[https://u-tjarmunt.blogspot.com/2020/03/manmk-s-ar-ittmuttuy-coronavirus-d-manmk-s-rad-sgis-nary-ixfawn-nngh.html ajarmun], manemk s ar ittmuttuy kurunafirus d manemk s rad gis nary iɣfawen nneɣ ?</ref>.

== Aray zɣ waṭṭan ad ==
ar ɣilad ur ta illi kra n usafar nɣ d kra ugzzay igan afna n waṭṭan n kurunafirus 2019. maca llant mnnawt tɣawsiwin n waray mklli ttinin imzwura: «aray yuf asijji».
=== Tiɣarasin n waray === 
# Kcmat tigmma nnun aynna s tufam !
# Iɣ tffɣm, lsat talkmamat nnun ! 
# Ad ur tettilim d ugdud !
# Ad ur tssllamm s ufus ula udm !
# Ad ur tettgiwirm d imuḍan !
# Ffalat yan mitr gratun !
# Ḥbbuyat imi iɣ ar tettusum !
# Ad ur tslaym udm s ufus !
# Siridat ifassn nnun s usrrad mnnawt twal ɣ wass !

== Isaɣuln == 
<references /> 
{{Tazddart n waggur|Azwl=Tasnijjit|Tawlaft=Star_of_life2.svg}}
<!--- taggayin --->
[[Taggayt:Tadusi]]
[[Taggayt:Tasnijjit]]
[[Taggayt:Aṭṭann]]
[[Taggayt:Ifirusn]]

<!--- tutlayin --->
